་་པེ་་།་་0་་་་8་་159 ༡་་་་་་་ སྒྲུ་་་

ཿ ཐོ༷༤ ༥། ་— ——ཀ ཝ་མེ ་ སྣ ན གརི་ཅི་རྫོ༷་ལྷ ་ ་ཧོ ཧོ ་ ཐོ ར ག ས ༥ ༄༤ ༼༧ ༤ཧོ་ སྒོསྤྱོ་ ཛ ཇི ༼ ཧོ ཞེཞེ ས ༼ཚོ༷་ སྣི ་ རི་རྩི ༼ — —་ (རྟོགེ (ཕོ(52) ( 7༼ ཚར ། ཛེ ་ སྣསྐོཪྴ ལ (༤ ༨༢༤༥གེ་ཆོ༥ ༽ ཤེསྟནཁ ག ་་ཆོ ང ་ སྲུ ཪྴ་ ཏེཥྛ མོ ཪྴ ༷ཕྲེདྲི་། ༤ ༧ 〉 ་སྙེང ་གེ།༤ ༥༤༡ པེ་ དེ་ཝབོརྐོ——1 འང།༼༷ ལྟསྣ་ ༧སྐུ་ན ་ སྣ ༷ ༤ག་སྡེ ། སྒོ་ན།སྣ།༼ — པ་རི་ར་ཚ ལ་ཁེ་ད་ཏེ ༩ ནི། ༄ ་མི ཕོཉ ན་ དག་གི པྱེ ་། སྣ་ ་ཧོ ་ བྱེ ་ ༄〉( ༡༤༣༧ས་དཇེ་༣༧སྤྱོ ་རྐེརྐེ ད ་རི ང་ རྒོ་ ༼སར ང བ ཆི ་ ལྐུ།༼༤༤་འཕྲོ །གང༼〉〉 བོས ་—— 1 དྲོ༄ ་64གཏེ ༼ ༧༥་༽།ཛི ་ཌ 〉ང༤ནེངས ་རྣ ་ སྐུར་ག༽ག ་ ནི་ ༼ — རྟེ (སྔོ གེ་—་ རྡོ ། ག༷ སྣི༽ ། ༧ ༦ ༧༣སྒྱུ ་ — ་7 3ཕོ་་ཏྲེརྐེ ༤574 4དོར ། རྗེ ་ ་ སྤྱོ ་

དཀར་ཆགསྔོན་འགྲོ།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(1)ཐོག་མར་དགེ་བ་ཀླད་ཀྱི་དོན་བཤད་པ། ་་་་་་་་་་་་་་་་་་་་་་་་་་་་་་(4)དང་པོ། མཚན་དོན་སྨོས་པ། ་་་་་་་་་་་་་་་་་་་་་་་་་་་་་་་་་་་་(4)གཉིས་པ། མཆོད་པར་བརྗོད་པ། ་་་་་་་་་་་་་་་་་་་་་་་་་་་་་་་་་་་་(6)གསུམ་པ། གླེང་གཞི་བཤད་པ། ་་་་་་་་་་་་་་་་་་་་་་་་་་་་་་་་་་་་(10)གཅིག ལམ་ལ་དབང་སྐལ་མེད་པའི་གང་ཟག ་་་་་་་་་་་་(10)གཉིས། ལམ་མི་འཚོལ་བའི་གང་ཟག་་་་་་་་་་་་་་་་་་་་་་་་(12)གསུམ། ལམ་བཙལ་ཀྱང་མི་རྙེད་པའི་གང་ཟག ་་་་་་་་་་་་(13)བཞི། ལམ་ལ་དབང་སྐལ་དང་ལྡན་པའི་གང་ཟག ་་་་་་་་་་་་་་་་་་་་་་་་་་་་་་་་་་་་་་་་་་་་་(14)བར་དུ་དགེ་བ་གཞུང་དོན་དངོས་བཤད་པ། ་་་་་་་་་་་་་་་་་་་་་་་་(16)དང་པོ། སེམས་ཀློང་གི་ལྟ་བ་མདོར་བསྟན་པ། ་་་་་་་་་་་་་་་(16)གཉིས་པ་། ཡང་གསང་བླ་མེད་ཀྱི་མན་ངག་རྒྱས་པར་བཤད་པ། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་(17)གཅིག གཞི་ལྟ་བས་གཏན་ལ་དབབ་ཚུལ། ་་་་་་་་་་་་་་་་་་་་་(17)༡ མེད་པའི་ཚུལ་གཏན་ལ་དབབ་པ།་་་་་་་་་་་་་་་་་་་་་་་་(18)1

( ༡) འཛིན་པ་གང་ཟག་གི་བདག་བདག་མེད་དུ་གཏན་ལ་དབབ་པ། ་་་་་་་་་་་་་་་་་་་་་་་་་་་(18)(༢) གཟུང་བ་ཆོས་ཀྱི་བདག་བདག་མེད་དུ་གཏན་ལ་དབབ་པ། ་་་་་་་་་་་་་་་་་་་་་་་་་་་་་་(25)། མིང་གི་གདགས་གཞི་བཙལ་བ ་་་་་་་་་་་་་་་་་་་་་(25)ཁ དངོས་པོའི་རྟག་འཛིན་བཤིག་པ། ་་་་་་་་་་་་་་་་་་(༤)ག ཕན་གནོད་ཀྱི་མཚང་ལ་རྒོལ་བ། ་་་་་་་་་་་་་་་་་་(92)ང རེ་དོགས་ཀྱི་རྫུན་ཕུག་གཏིབ་པ། ་་་་་་་་་་་་་་་་་་(107)༢ ཆོས་ཐམས་ཅད་གཞི་དབྱིངས་གཅིག་པུའི་རང་བཞིན་དུ་བསྟན་པ།་་་་་་་་་་་་་་་་་་་་་་་་་་་་་་་་་་་་་་་(117)༣ ཕྱལ་བ་མཉམ་ཉིད་སྤྲོས་པའི་སྐྱོན་གྱིས་མ་གོས་པ།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(143)༤ ཡོན་ཏན་མ་ལུས་པ་ནང་གདངས་ལྷུན་གྲུབ་རིན་པོ་ཆེའི་བདག་ཉིད་དུ་ཡོངས་སུ་་གྲུབ་པའི་ཚུལ་བཤད་པ།་་་་་་་་་་་་་་་་་་་་་་་་་་་་་་་་་་་་་་་(1༥)གཉིས། ལམ་བསྒོམ་པ་ཉམས་སུ་ལེན་པའི་ཚུལ། ་་་་་་་་་་་་(259)༡ བཞག་ཐབས་གནད་ཀྱི་མན་ངག་མདོར་བསྟན་པ།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(259)

༢ གདངས་ཀྱི་གྲོལ་ལུགས་བཞི། ་་་་་་་་་་་་་་་་་་་་་་་་་་་(265)༣ ཅག་བཞག་བཞིའི་རྣམ་དབྱེ་བྱེ་བྲག་ཏུ་བཤད་པ།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(266)གསུམ། དེ་གཉིས་ཀྱི་གྲོགས་སྤྱོད་པ་བསྟན་པ། ་་་་་་་་་་་་་་་(271)༡ སྤྱོད་པའི་གནད་བཤད་པ། ་་་་་་་་་་་་་་་་་་་་་་་་་་་་་་(271)༢ ཉམས་ཀྱི་གོལ་ས་གསུམ་བཤད་པ། ་་་་་་་་་་་་་་་་་་་་་(276)༣ ཡང་དག་པའི་སྤྱོད་ཚུལ་གཞན་བསྟན་པ། ་་་་་་་་་་་་(279)( ༡) ལམ་གྱི་རྩ་བ་དགེ་བའི་བཤེས་གཉེན་ཁོ་ན་བསྟེན་ནས་སྙིང་པོ་ལེན་པར་བྱ་བ། ་་་(280)(༢) མཆེད་གྲོགས་ལ་བརྩེ་གདུང་དང་དག་སྣང་སྦྱང་བ།་་་་་་་་་་་་་་་་་་་་་་་་་་་་་་་་་་་་་་་་་་(285)(༣) སེམས་ཅན་ལ་སྙིང་རྗེ་སྒོམ་པ། ་་་་་་་་་་་་་་་་་་(286)(༤) འདུས་བྱས་མི་རྟག་པ་སྒོམ་པ། ་་་་་་་་་་་་་་་་་་(286)བཞི། མཐར་ཐུག་འབྲས་བུ་གཏན་གྲོལ་གྱི་ས་ལ་ཕྱིན་ཚུལ།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(290)༡ འབྲས་བུ་གཏན་གྲོལ་གྱི་ས་ལ་ཕྱིན་ཚུལ་དངོས་བཤད་པ།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(290)༢ ཞར་བྱུང་དུ་ཤན་འབྱེད་ཀྱི་འཕྱོང་བསྟན་པ། ་་་(295)3

( ༡) སེམས་དང་རིག་པའི་དབྱེ་བ། ་་་་་་་་་་་་་་་་་་(295)(༢) ཡིད་དང་ཤེས་རབ་ཀྱི་དབྱེ་བ། ་་་་་་་་་་་་་་་་་་(297)(༣) རྣམ་ཤེས་དང་ཡེ་ཤེས་ཀྱི་དབྱེ་བ། ་་་་་་་་་་་་་་་(298)(༤) ཀུན་གཞི་དང་ཆོས་སྐུའི་དབྱེ་བ། ་་་་་་་་་་་་་་་(300)༣ ཡང་དོན་དམ་ཀུན་རྫོབ་གཉིས་སུ་གནད་བསྡུ་བ།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(301)ཐ་མར་དགེ་བ་མཇུག་གི་དོན་བཤད་པ། ་་་་་་་་་་་་་་་་་་་་་་་་་་་(305)མཇུག་གི་གཏམ།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(309)

སངས་རྒྱས་ཀྱི་ཟིན་བྲིས་དཔལ་ལྡན་བླ་མའི་ཞལ་རྒྱུན་ནག་འགྲོས་སུ་བཀོད་པ་ཚིག་དོན་རབ་གསལ་སྐལ་ལྡན་དགྱེས་པའི་མགུལ་རྒྱན་ཞེས་བྱ་བ་བཞུགས་སོ། །

སྔོན་འགྲོ།༄རི །ཆོས་དབྱིངས་མཐའ་བྲལ་དྭངས་མའི་མཁའ་ཀློང་དུ། །ལྷུན་གྲུབ་སྐུ་དང་ཡེ་ཤེས་ཡོན་ཏན་རྫོགས། །ཐུགས་རྗེ་གང་འདུལ་སྒྱུ་འཕྲུལ་བསམ་ཡས་འགྱེད། །སྐུ་གསུམ་དབྱེར་མེད་རང་བྱུང་རིག་པར་འདུད།་།མ་རིག་གཉིད་སངས་སྤང་རྟོགས་ཡོན་ཏན་རྒྱས། །ཉོན་མོངས་ཞི་བྱེད་ལུང་དང་རྟོགས་པའི་ཆོས། །རིག་གྲོལ་གཉིས་ལྡན་འཕགས་པའི་དགེ་འདུན་ཏེ། །སྐྱབས་མཆོག་རྣམ་གསུམ་དད་བརྒྱའི་གཙུག་གིས་མཆོད། །ཨོ་རྒྱན་མཚོ་གླིང་པདྨའི་ཟེའུ་འབྲུ་ལ། །རྒྱུ་རྐྱེན་ལས་འདས་རང་བྱུང་སྤྲུལ་པའི་སྐུ། །གནས་གསུམ་དཔའ་བོ་མཁའ་འགྲོའི་སྤྲིན་འཕྲོ་བ། །སངས་རྒྱས་གཉིས་པ་པདྨ་ཀ་རས་སྐྱོངས། །ཐེག་མཆོག་སྙིང་པོའི་ཤིང་རྟ་ཆེས་འཕགས་ཤིང་། །ཀུན་ཏུ་བཟང་པོ་དགེ་བའི་བཤེས་གཉེན་ཚུལ། །ཡོངས་བཟུང་གདུལ་བྱ་རྗེས་སུ་འཛིན་པ་ཡི། །འཁོར་ལོའི་མགོན་པོ་བདུད་འཇོམས་རྡོ་རྗེར་འདུད། །1

ཟབ་དོན་རྒྱ་མཚོའི་རྟོགས་པ་ཀློང་དུ་གྱུར། །ངེས་པའི་ཆོས་རྣམས་རབ་འབྱམས་ཐུགས་སུ་ཆུད། །ཇི་ལྟ་ཇི་སྙེད་མཁྱེན་ཅིང་གཟིགས་པ་ཡི། །རྡོ་རྗེ་འཆང་དངོས་འགྲོ་འདུལ་གསང་སྔགས་གླིང་། །ཆོས་ཀྱི་འཁོར་ལོའི་དྭངས་མའི་དབྱིངས་སུ་རོལ། །ཐེག་མཆོག་གང་གི་སྤོ་ལ་མངོན་སྦྱངས་ཤིང་། །སྡེ་གསུམ་ཀློང་དགུའི་གདམས་པའི་ཆོས་ཆར་འབེབས། །སྨྲ་ངན་རི་དྭགས་ཚོགས་རྣམས་སྐྲག་མཛད་པ། །ཆོས་བདག་དཔའ་བོ་མཁའ་འགྲོའི་ཚོགས་ལ་འདུད།་ །དུས་གསུམ་རྒྱལ་བ་ཀུན་གྱི་དགོངས་པའི་བཅུད། །ཐེག་དགུའི་རྩེ་རྒྱལ་མན་ངག་རྫོགས་པ་ཆེ། །ཁྱབ་བདག་གཏེར་ཆེན་བླ་མའི་གསུང་རྒྱུན་འདི། །བརྗོད་དོན་གོང་འོག་རང་བཟོས་མ་བསླད་པར། །རང་གཞན་དོན་དུ་ནག་འགྲོས་གོ་བདེར་བཀོད། །ཆོས་བདག་དཔའ་བོ་དཔའ་མོ་ཌཱ་ཁྲི་དང་། །བསྟན་སྲུང་གཏེར་བདག་རྣམས་ཀྱིས་གནང་བ་སྩོལ། །དེ་ལ་འདིར་རང་བཞིན་རྫོགས་པ་ཆེན་པོའི་གདམས་པ་མ་་་་་་་་་བསྒོམ་སངས་རྒྱས་ཀྱི་ཁྲིད་འདི་ཉིད་འཆད་པར་བྱེད་པ་ལ། བཤད་2

བྱའི་ཡན་ལག་བཤད་པ་དང་། བཤད་བྱའི་གཞུང་དོན་དངོས་བཤད་པ་གཉིས་ལས། དང་པོ་བཤད་བྱའི་ཡན་ལག་བཤད་པ་དེ་ཉིད་སྔོན་དུ་གྲུབ་ཟིན་པའི་དབང་དུ་བྱས་ནས། གཉིས་པ་བཤད་བྱའི་གཞུང་དོན་དངོས་བཤད་པ་ལ་གསུམ་ཏེ། ཐོག་མར་དགེ་བ་ཀླད་ཀྱི་དོན།བར་དུ་དགེ་བ་གཞུང་གི་དོན། ཐ་མར་དགེ་བ་མཇུག་གི་དོན་དང་ས་བཅད་རྣམ་པ་གསུམ་ལས།

ཐོག་མར་དགེ་བ་ཀླད་ཀྱི་དོན་བཤད་པ།དང་པོ་ཐོག་མར་དགེ་བ་ཀླད་ཀྱི་དོན་དེ་ལའང་། མཚན་དོན་སྨོས་པ། མཆོད་པར་བརྗོད་པ། གླེང་གཞི་བཤད་པ་དང་གསུམ་ལས།དང་པོ། མཚན་དོན་སྨོས་པ།དང་པོ་མཚན་དོན་སྨོས་པ་ནི། རང་བཞིན་རྫོགས་པ་སོགས་ཀྱིས་བསྟན། དེ་ལ་ས་ཡི་རང་བཞིན་སྟོང་པ་ཉིད། སྟོང་པ་ཉིད་ཀྱིས་ས་རུ་སྣང་། དེ་བཞིན་དུ་ཆུ་མེ་རླུང་སོགས་ལ་སྦྱར། ཕྱི་སྣང་བ་སྣོད་ཀྱི་འཇིག་རྟེན་གྱི་རང་བཞིན་སྟོང་པ་ཉིད། སྟོང་པ་ཉིད་ཀྱིས་སྣོད་ཀྱི་འཇིག་རྟེན་དུ་སྣང་། ནང་གཡོ་བ་བཅུད་ཀྱི་སེམས་ཅན་གྱི་རང་བཞིན་སྟོང་པ་ཉིད། སྟོང་པ་ཉིད་ཀྱིས་བཅུད་ཀྱི་སེམས་ཅན་དུ་སྣང་།འདོད་ཡོན་ལྔའི་རང་བཞིན་སྟོང་པ་ཉིད། སྟོང་པ་ཉིད་ཀྱིས་འདོད་ཡོན་ལྔ་རུ་སྣང་། དེའི་ཕྱིར་ན་ཆོས་ཐམས་ཅད་ཀྱི་རང་བཞིན་སྟོང་པ་ཉིད་ཡིན་པའི་ཕྱིར་ན་རང་བཞིན། འཁོར་བའི་ཆོས་ཕུང་པོ་ཁམས་དང་སྐྱེ་མཆེད་རྣམས་རྫོགས་པས་གཞི་རྫོགས་པ། ཐེག་པའི་རྣམ་གྲངས་ལམ་གྱི་འཇུག་ངོགས་འབྲས་བུའི་ཐོབ་བྱ་བསམ་གྱིས་མི་ཁྱབ་་་་4

པ་རྣམས་རྫོགས་པས་ལམ་རྫོགས་པ། སྐུ་དང་ཡེ་ཤེས་ལ་སོགས་འབྲས་བུའི་ཆོས་ཉེར་ལྔའི་བདག་ཉིད་ཆེན་པོར་ཡེ་ནས་བཞུགས་པས་ན་འབྲས་བུ་རྫོགས་པ་སྟེ། མདོར་ན་ལམ་ཐེག་པ་རིམ་པ་དགུའི་འབྲས་བུའི་ཆ་དང་བཅས་པ་རྫོགས་པས་ན་རྫོགས་པ། ཐེག་པ་ཐམས་ཅད་ཀྱི་མདོ་གཅིག་ཏུ་བསྡུས། དོན་གཅིག་ཏུ་འདུས། སྙིང་པོ་གཅིག་ཏུ་དྲིལ་བའི་བདག་ཉིད་ཡིན་པས་ན་ཆེན་པོ། དེ་ལྟ་བུའི་ཆོས་སྐུ་གཞིར་གནས་ཀྱི་རིག་པ་ཀུན་ཏུ་བཟང་པོའི་རང་ཞལ་མངོན་དུ་མ་་གྱུར་པ་དེ་ཉིད་མངོན་དུ་གྱུར་པར་བྱེད་པའི་ཐབས་སམ་ལམ་ཟབ་མོ་་ཡིན་པའི་ཕྱིར་ན་རང་ཞལ་མངོན་དུ་སྡེད་༷འི་གདམས་པ། རིག་པ་དེ་བཞིན་ཉིད་ཀྱི་གནས་ལུགས་ངོ་རང་ཐོག་ཏུ་སྤྲད། ཐག་གཅིག་ཐོག་ཏུ་བཅད། ས་རང་ས་ནས་བཟུང་། གདེང་གྲོལ་ཐོག་ཏུ་བཅའ།ངང་མངོན་གྱུར་དུ་འཇོག་པ་ལས་གཞན་ན་བསྒོམ་རྒྱུ་རྡུལ་ཙམ་ཡང་་་མེད་པས་ན་མ་བསྒོམ་མ་རིག་པའི་གཉིད་མཐུག་པོ་ལྟ་བུ་ལས་སད་་་་་པས་ན་སངས། ཡེ་ཤེས་ཡོན་ཏན་ཐམས་ཅད་ཀྱི་ངང་རྒྱས་པས་ན་རྒྱས། བཞུགས་སོ་ནི་འདི་ལྟ་བུའི་གདམས་པ་ཁྱད་པར་ཅན་འདི་ན་ཡོད་དོ་ཞེས་པའི་དོན་ནོ། །དགོས་པ་ནི། སྐྱེས་བུ་རབ་ཀྱིས་དབུ་ནས་5

ཞབས་སུ་བསྡུས་པའི་དོན་ཁོང་དུ་ཆུད་པ་དང་། སྐྱེས་བུ་འབྲིང་གིས་དམག་མི་ལ་དམག་བྱང་། མདའ་མི་ལ་མདའ་བྱང་བཏགས་པ་ལྟར་ཐེག་པ་ཆེ་ཆུང་གང་གི་ཕྱོགས་སུ་གཏོགས་ཤེས་པ་དང་། སྐྱེས་བུ་ཐ་མས་ཀྱང་སྨན་སྣོད་ལ་ཁ་བྱང་བཏགས་པ་བཞིན་གླེགས་བམ་བཙལ་་་་སླ་བའི་དགོས་པ་ཡོད་དེ། མདོ་ལང་ཀུར་གཤེགས་པ་ལས མིང་དུ་གདགས་པར་མ་མཛད་ན། །འཇིག་རྟེན་ཐམས་ཅད་རྨོངས་པར་འགྱུར། །དེ་བས་མགོན་པོ་ཐབས་མཁས་པས། །ཆོས་རྣམས་མིང་དུ་གདགས་པར་མཛད། །ཅེས་གསུངས་སོ། །གཉིས་པ། མཆོད་པར་བརྗོད་པ།གཉིས་པ་མཆོད་པར་བརྗོད་པ་ནི། ཁྱབ་བདག་གདོད་མའི་སོགས་ཀྱིས་བསྟན། ཡ་གི་ཆོས་སྐུ་ཀུན་ཏུ་བཟང་པོ་མན་ཆད། མ་གི་སྲིན་བུ་པདྨ་ཡན་ཆད་ཀྱི་རྒྱུད་ལ་ཆོས་སྐུ་བདེ་གཤེགས་སྙིང་པོས་ཏིལ་་ལ་མར་གྱིས་ཁྱབ་པ་བཞིན་དུ་ཁྱབ་པས་ན་ཁྱབ། ཁྱབ་པའི་བདག་པོ་ཉིད་གང་ཡིན་སྙམ་ན་ཆོས་སྐུ་ཀུན་ཏུ་བཟང་པོ་ཉིད་ཡིན་པའི་ཕྱིར་ན་བདག དེ་ཉིད་རྒྱུ་སོ་མ་དང་རྐྱེན་གསར་བས་འཕྲལ་དང་སླད་ཀྱིས་འབྱུང་བ་མ་ཡིན་པར་ཡེ་གདོད་མ་ཉིད་ནས་རང་བྱུང་བ་ཡིན་པས་ན་6

གདོད་མའི། སྲིད་ཞི་གཉིས་ཀྱི་མགོན་དང་དཔུང་གཉེན་དུ་གྱུར་པས་ན་མགོན་པོ། རྒྱུ་ཡེ་ཤེས་ལྔ་ལས། འཕྲུལ་སྐུ་ལྔ་རིགས་ལྔ་རུ་འཕྲུལ་བས་ན་ཡེ་ཤེས་སྒྱུ་འཕྲུལ། དེ་ལ་རྒྱུ་ཆོས་ཀྱི་དབྱིངས་ཀྱི་ཡེ་ཤེས་ལས།འཕྲུལ་སངས་རྒྱས་རིགས་ཀྱི་ཞིང་ཁམས་སུ་འཕྲུལ། དེ་བཞིན་དུ་མེ་ལོང་ལྟ་བུའི་ཡེ་ཤེས། མཉམ་པ་ཉིད་ཀྱི་ཡེ་ཤེས། སོ་སོར་རྟོག་པའི་ཡེ་ཤེས། བྱ་བ་གྲུབ་པའི་ཡེ་ཤེས་དང་། རྡོ་རྗེ་རིན་ཆེན་པདྨ་ལས་ཀྱི་རིགས་སོགས་ལའང་ཟླུར། དེ་ལྟར་སྒྱུ་འཕྲུལ་གྱི་བཀོད་པ་དེ་དག་ཐམས་ཅད་ཆོས་སྐུ་ཀུན་ཏུ་བཟང་པོའི་ཐུགས་ཆོས་ཉིད་ཀྱི་ཀློང་དུ་་་་་་རོལ་བས་ན་རོལ་བའི། གྲོང་ཁྱེར་ནི། དཔེར་ན་འཇིག་རྟེན་མིའི་གྲོང་ཁྱེར་ལྟ་བུ་ལ་མཚོན་ན། རྒྱ་ནག་བེ་ཅོན་དང་། རྒྱ་གར་སེར་སྐྱའི་ཡུལ་དང་། ཝ་ར་ཎ་སིའི་ཡུལ་ལ་སོགས་པ་བཟོ་རིགས་བཅོ་བརྒྱད་འདུས་ས། ཚོང་མགྲོན་གྱི་གྱེས་འདུ་རྒྱུན་མི་ཆད་པ་ཞིག་ལ་གྲོང་ཁྱེར་ཟེར་ཏེ།དེ་བཞིན་དུ་དག་པ་ལྷའི་གྲོང་ཁྱེར་ལའང་། དབུས་ཕྱོགས་ན་སངས་རྒྱས་རིགས་ཀྱི་ཞིང་ཁམས་གང་གཱའི་ཀླུང་གི་བྱེ་མ་སྙེད་ཀྱི་གྲངས་དང་་མཉམ་པ་བསམ་གྱིས་མི་ཁྱབ་པ། ཤར་ཕྱོགས་ན་རྡོ་རྗེ་རིགས་ཀྱི་སོགས། ལྷོ་ཕྱོགས་ན་རིན་ཆེན་སོགས། ནུབ་ཕྱོགས་ན་པདྨ་སོགས། བྱང་ཕྱོགས་ན་ལས་ཀྱི་སོགས། ཇི་སྙེད་པ་ཞིག་ཡོད་པ་དེ་7

དག་ཐམས་ཅད་ནི་གྲོང་ཁྱེར་ཐམས་ཅད་ཀྱི་མཆོག་དང་ཡ་གྱལ་དུ་་་་་་གྱུར་པས་ན་གྲོང་ཁྱེར་མཆོག་ལ། བདེ་གཤེགས་སྙིང་པོ་དེ་དང་དེ་ལ་དད་ཅིང་མོས་པའི་གང་ཟག་དེའི་ཤེས་རྒྱུད་དེ་གཉིས་ཀ་འགྲོ་བ་ལྷ་་་་་དང་བཅས་པ་བདུད་དང་བཅས་པས་སོ་སོར་ཕྱེ་མི་ནུས་པས་ན་མི་་ཕྱེད། དད་པ་ལའང་དང་བའི་དད་པ། འཇིགས་སྐྱོབ་ཀྱི་དད་པ། ཕྱིར་མི་ལྡོག་པའི་དད་པ་དང་གསུམ་ཡོད་པ་ལས། འདི་ནི་རྣམ་གསུམ་གཅིག་དྲིལ་གྱི་དད་པའམ། ཆོས་སྐུ་བདེ་གཤེགས་སྙིང་པོའི་རིག་པ་ངོ་འཕྲོད་ཅིང་གདེང་ཐོབ་པས་སླར་འཁོར་བ་ལ་ཕྱིར་མི་ལྡོག་པར་་་་་་ཡིད་ཆེས་རྙེད་པ་ལ་ཕྱིར་མི་ལྡོག་པའི་དད་པ་ཞེས་བརྗོད། དད་་པ་དེའི་ངང་ནས་ཕྱག་འཚལ་བ་སྟེ། དེ་ལའང་རབ་ལྟ་བ་ལ་མཇལ་བའི་ཕྱག འབྲིང་སྒོམ་པ་ལ་གོམས་པའི་ཕྱག ཐ་མ་འདུ་ཤེས་གསུམ་ལྡན་གྱི་ཕྱག་དང་གསུམ་ལས། འདི་ནི་རང་གི་ལྟ་བ་ལ་ངོ་མཚར་བ ཡིད་ཆེས་པ། གློ(བློ)ཐུབ་པ་གསུམ་དུས་གཅིག་ཏུ་བྱུང་བ་ལ། རབ་ལྟ་བར་མཇལ་བའི་ཕྱག་སྟེ། དེ་གང་ཞེ་ན་ངོ་བོའི་དབྱིངས་རྣམ་པར་མི་རྟོག་པའི་ཡེ་ཤེས་འགྱུར་བ་མེད་པ་ལ་ངོ་མཚར་བ་དང་། སྐུ་དང་ཡེ་ཤེས་ལམ་དང་འབྲས་བུའི་ཆོས་ཐམས་ཅད་འདུས་མ་བྱས་ཤིང་ལྷུན་་་་གྱིས་གྲུབ་པ་ཉིད་རིག་པ་བྱང་ཆུབ་སེམས་ཀྱི་དཀྱིལ་འཁོར་དུ་འདུས་་་8

ཤིང་རྫོགས་པ་ལ་ཡིད་ཆེས་པ་དང་། སྐུ་གསུམ་མཉམ་པ་ཉིད་ཀྱི་དབྱིངས་མངོན་དུ་གྱུར་པ་ལ་གདེང་བཅའ་བ་ལས། གཞན་ཚོལ་གྱི་འབྲས་བུ་ཡིད་སྨོན་ཙམ་ཡང་མེད་པ་ལ་གློ(བློ)ཐུབ་པ་སྟེ། མདོར་ན་འཁོར་འདས་དག་མཉམ་དུ་རོལ་བ་ལ་ཕྱག་གི་སྒྲར་བརྗོད་པས་་་་་་དེའི་སྒོ་ནས་ཕྱག་འཚལ་ལོ། །ཞེས་གསུངས་སོ། །

གསུམ་པ། གླེང་གཞི་བཤད་པ།གསུམ་པ་གླེང་གཞི་བཤད་པ་ལའང་བཞི། ལམ་ལ་དབང་སྐལ་མེད་པའི་གང་ཟག་དང་། ལམ་མི་འཚོལ་བའི་གང་ཟག་དང་། ལམ་བཙལ་ཀྱང་མི་རྙེད་པའི་གང་ཟག་དང་། ལམ་ལ་དབང་སྐལ་དང་ལྡན་པའི་གང་ཟག་དང་བཞི་ལས།གཅིག ལམ་ལ་དབང་སྐལ་མེད་པའི་གང་ཟགདང་པོ་ནི་དུས་དེང་སང་སྙིགས་མ་ལྔ་བདོ་སོགས(ནས)། མ་མཐོང་། སྙིགས་མ་ལྔ་ནི། ཉོན་ལྟ་དུས་ཚེ་སེམས་ཅན་སྙིགས། །ཞེས་གསུངས་ཏེ། སྔོན་བསྐལ་པ་རྫོགས་ལྡན་གྱི་དུས་སུ་ཉོན་མོངས་པ་ཆུང་ཞིང་དུག་ལྔ་བག་ལ་ཉལ་བའི་ཚུལ་དུ་ཡོད་དེ། དུས་དེང་སང་གི་གནས་སྐབས་ན་ཉོན་མོངས་པ་རགས་ཤིང་དུག་ལྔ་འཆོལ་རྙོག་ལ་་་་་་་སྤྱོད་པའི་དུས་ཡིན་པས་ན་ཉོན་མོངས་པའི་སྙིགས་མ་དང་། སྔོན་བསྐལ་བ་བཟང་པོའི་དུས་སུ་རྟག་ཆད་ཀྱི་མཐའ་ལས་འདས་པ་ཡང་་་དག་པའི་ལྟ་བ་ཤ་སྟག་ལས་མེད་དེ། དུས་དེང་སང་གི་གནས་སྐབས་ན་ཡང་ན་ལྟ་བ་རྟག་པའི་མཐའ་རུ་ལྷུང་བ་དང་། ཡང་ན་ཆད་པའི་མཐའ་རུ་ལྷུང་བ། རྟག་ཆད་གཉིས་ཀྱི་མཐའ་ལས་མ་འདས་པ་ཤ་10

སྟག་ལས་མེད། དེའི་ཕྱིར་ན་ལྟ་བའི་སྙིགས་མ་དང་། སྔོན་བསྐལ་བ་བཟང་པོའི་དུས་སུ་དུས་འཁྲུག་དང་ནད་མཚོན་མུ་གེ་སོགས་ཀྱི་མིང་་་ཙམ་ཡང་མེད་དེ། དུས་དེང་སང་གི་གནས་སྐབས་ན་དུས་འཁྲུག་དང་ནད་མཚོན་མུ་གེ་སོགས་འཆར་བདོ་བའི་དུས་ཡིན་པས་ན་དུས་་་ཀྱི་སྙིགས་མ་དང་། སྔོན་བསྐལ་བ་བཟང་པོའི་དུས་སུ་ཚེ་ལོ་དཔག་མེད་དང་བརྒྱད་ཁྲི་ཐུབ་པ་ཤ་སྟག་ལས་མེད་དེ། དུས་དེང་སང་གི་གནས་སྐབས་ན་ཉི་ཤུ་ཁ་རལ་སུམ་ཅུ་ལ་ཉེ་བའི་དུས་ཡིན་པས་ན་་་་་་ཚེའི་སྙིགས་མ་དང་། སྔོན་བསྐལ་བ་བཟང་པོའི་དུས་སུ་སེམས་ཅན་གཅིག་གིས་གཅིག་མཐོང་བའི་ཚེ་ན་འཛུམ་པའི་མིག་གིས་བལྟ། སྙན་པའི་ངག་གིས་བསུ་ཞིང་། ཕན་པའི་སེམས་ཀྱིས་སྐྱོང་བ་ཤ་སྟག་ལས་མེད་དེ། དུས་དེང་སང་གི་གནས་སྐབས་ན་སེམས་ཅན་གཅིག་གིས་གཅིག་མཐོང་བའི་ཚེ་ན་དགྲ་མི་ཤ་བོ་མཐོང་བ་ལྟར། ཚིག་ངན་གྱིས་རྒྱུད་དཀྲུག་ཅིང་བརྡུང་བཙོག་དང་གསོད་གཅོད་ཀྱི་ལས་ལ་བརྩམས་་པ་ཤ་སྟག་ཡིན་པས་ན་སེམས་ཅན་གྱི་སྙིགས་མ་སྟེ། སྙིགས་མ་ལྔ་བདོ་པའི་དུས་འདིར་སེམས་ཅན་རྣམས་དམུ་རྒོད་པ་དང་ལས་ངན་པ་་་་་་་འདི་དབང་ཆེ་བའི་སྟོབས་ཀྱིས་མི་ཚེ་འདི་ན་རྨི་ལམ་གྱི་གནས་སྐབས་་ཙམ་ཞིག་ལས་ཡོད་པ་མ་ཡིན། དེ་༷་ཞེན་ཅིང་ཆགས་ནས་བློ་ཐག་11

རིང་པོས་གཏན་དུ་སྡོད་གྲབས་བྱེད་ཅིང་དགྲ་འདུལ་གཉེན་སྐྱོང་།མཁར་བརྩིགས། ཞིང་རྨོས། རྒྱུ་རྫས་ལོངས་སྤྱོད་བསགས་པ་ལ་སོ་ནམ་དང་བསགས་བསྐྲུན་བྱེད་པ་ལས་ཕྱི་མའི་དོན་གཉེར་རྒྱབ་་ཏུ་་་བོར་བྱཱ་ཤ་སྟག་ལས་༷ད་དེ། རྒྱུ་མཚན་དེའི་ཕྱིར་ཐར་བ་དང་རྣམ་མཁྱེན་གྱི་གོ་འཕང་དོན་དུ་གཉེར་བ་ཉིན་མོའི་སྐར་མ་ཙམ་ལས་ཁོང་་གིས་མ་མཐོང་གསུངས། དེ་དག་རྣམས་ནི་ལམ་ལ་དབང་སྐལ་མེད་པའི་གང་ཟག་ཡིན་ནོ། །གཉིས། ལམ་མི་འཚོལ་བའི་གང་ཟགགཉིས་པ་ལམ་མི་འཚོལ་བའི་གང་ཟག་ནི། གལ་ཏེ་འཆི་བ་སོགས། གཉེར་བ་དང་། གལ་ཏེ་འཆི་བ་དྲན་ནས་ཆོས་ཉམས་་སུ་ལེན་པར་སྤྲོ་ཡང་ལུས་ཀྱིས་ཕྱག་དང་སྐོར་བ། ངག་གིས་ཁ་འདོན་བཟླས་བརྗོད། སེམས་ཀྱིས་བསམ་པ་བཟང་པོའི་དགེ་སྦྱོར་ཙམ་༷་་མི་ཚེ་གཟད་ནས་མཐོ་རིས་ལྷ་མིའི་གོ་འཕང་ཙམ་དོན་དུ་གཉེར་བ་ལས་་་རྣམ་མཁྱེན་སངས་རྒྱས་ཀྱི་གོ་འཕང་དོན་དུ་གཉེར་བ་ནི་གཅིག་ཀྱང་་་12

ཡོད་པ་མ་ཡིན། དེ་དག་རྣམས་ནི་ལམ་མི་འཚོལ་བའི་གང་ཟག་གོ །གསུམ། ལམ་བཙལ་ཀྱང་མི་རྙེད་བའི་གང་ཟགགསུམ་པ་ལམ་བཙལ་ཀྱང་མི་རྙེད་པའི་གང་ཟག་ནི། ཡང་འགའ་ཞིག་སོགས(ནས)། མ་ཡིན་ནོ། །ཡང་འགའ་ཞིག་གིས་་ལྟ་བ་སྟོང་ཉིད་ཀྱི་ཕྱོགས་ཙམ་མི་ཤེས་ཏེ། ཕྱི་སྣོད་བཅུད་ལུང་མ་བསྟན།ནང་རང་ལུས་ལུང་མ་བསྟན་དུ་བཟུང་བའི་བར་དུ་རང་སེ༷ས་འདི་་་ཉིད་སྟོང་པ་རུ་ཐག་བཅད་ནས་རྣམ་པར་རྟོག་པ་ལ་ལམ་བྱས་པའམ།ཡང་ན་ཤེས་པ་བཟོ་མེད་ཙམ་སློབ་དཔོན་བླུན་པོ་ཞིག་གིས་ངོ་སྤྲད་་དེ་དེའི་ངང་དུ་ལུས་ངག་ཡིད་གསུམ་གྱི་བྱ་བ་དགུ་སྤྲུགས་སུ་བཏང་ནས་་བྱར་མེད་དུ་སྡོད་༷འི་ཚེ་ན་འདོད་ཁམས་སུ་འཕེན་པའི་བདེ་ཉམས་་་དང་། གཟུགས་ཁམས་སུ་འཕེན་པའི་གསལ་ཉམས་དང་། གཟུགས་མེད་ཀྱི་ཁམས་སུ་འཕེན་པའི་མི་རྟོག་པའི་ཉམས་གསུམ་གང་རུང་་་་་་་ཞིག་བྱུང་ཚེ། དེ་ཉིད་བསྒོམ་པའི་མཐར་ཐུག་ཏུ་བཟུང་སྟེ་གདེང་བཅས་ན། དེའི་འབྲས་བུས་འདོད་གཟུགས་ཀྱི་ལྷ་རུ་འཕེན་པ་སམ་13

ལས་རྣམ་མཁྱེན་གྱི་ལམ་ལ་སྤུ་རྩེ་ཙམ་ཡང་ཉེ་བ་མ་ཡིན་ནོ། །དེ་དག་རྣམས་ནི་ལམ་བཙལ་ཀྱང་མི་རྙེད་པའི་གང་ཟག་ཡིན་ནོ། །བཞི། ལམ་ལ་དབང་སྐལ་དང་ལྡན་པའི་གང་ཟགབཞི་པ་ལམ་ལ་དབང་སྐལ་དང་ལྡན་པའི་གང་ཟག་ནི། དེའི་ཕྱིར་ན་སོགས། མཛོད་ཅིག རྒྱུ་མཚན་དེའི་ཕྱིར་ན་བསྐལ་བ་དཔག་ཏུ་མེད་པའི་གོང་རོལ་ནས་ཚོགས་རྒྱ་ཆེན་པོ་བསགས། སྨོན་ལམ་བཟང་པོས་མཚམས་སྟོར། དོན་དམ་པའི་ཆོས་ལ་ལས་འབྲེལ་བཞག་པའི་སྐྱེས་བུ་རེ་མཆིས་ན་དེའི་ཟ་ཐང་དང་དབང་སྐལ་དུ་ཀུན་བཟང་་བདུད་འཇོམས་རྡོ་རྗེ་ངས་བསྟན་པ་གིན། ཁོང་དང་ལས་འབྲེལ་མེད་པ་རྫོགས་པ་ཆེན་པོའི་རྟོས་ལ་དབང་བྱེད་པའི་ལས་དང་སྐལ་བ་མེད་་པ་དག་གིས་བསྟན་པ་འདི་ལ་སྐྱོན་མེད་པ་ལ་སྐྱོན་ཡོད་པར་་སྒྲོ་་་་་་་་་་བཏགས། ཡོན་ཏན་ཡོད་པ་ལ་ཡོན་ཏན་མེད་པར་བསྐུར་འདེབས་བྱེད་པ་རྣམས་ནི་འོད་གསལ་རྫོགས་པ་ཆེན་པོའི་ཆོས་འདི་ལས་་བློ་་་་་་འབྲོག་དགོན་པ་རུ་བྲོས་པར་འགྱུར་བྱཱ་ཡིན། དེ་ལྟར་མ་ཡིན་པར་14

ཁོང་དང་སྐལ་བ་མཉམ་པའི་སྐྱེས་བུ་རྣམས་ཀྱིས་གདམས་པ་འདི་་ལ་་་དང་པོ་ལྟོས། བར་དུ་བརྟགས་ཤིང་དཔྱད། ཐ་མ་གོམས་འདྲིས་་ཀྱི་སྒོ་ནས་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སྟོང་ཉིད་ཆེན་པོ་གཅིག་གི་རང་བཞིན། སྟོང་ཉིད་ཆེན་པོ་གཅིག་གི་ཡོ་ལང་། སྟོང་ཉིད་ཆེན་པོ་གཅིག་གི་འཁོར་ཡུག་ཏུ་ངོ་ཤེས་ཏེ་ངང་རྟོགས་པར་མཛོད་ཅིག་ཅེས་གསུངས། དེ་ཡན་ཆད་ཀྱི་ཐོག་མར་དགེ་བ་ཀླད་ཀྱི་དོན་སོང་བ་ཡིན་ནོ། །15

བར་དུ་དགེ་བ་གཞུང་དོན་དངོས་བཤད པ།དང་པོ། སེམས་ཀློང་གི་ལྟ་བ་མདོར་བསྟན་པ།གཉིས་པ་གཞུང་དོན་དངོས་བཤད་པ་ལ། འདིར་རང་བཞིན་སོགས། དམ་པ་ཡིན་ནོ། །འདིར་རང་བཞིན་རྫོགས་པ་ཆེན་པོའི་ཆོས་འདི་ལ་སེམས་ཀློང་མན་དག་གི་སྡེ་ཞེས་རྣམ་པ་གསུམ་དུ་ཡོད་པཱ་ལས།དང་པོ་སེམས་སྡེའི་ལྟ་བ་ནི། སེམས་ཀྱི་རྩད་བཅད་པ་དང་།ལུས་ངག་ཡིད་གསུམ་གཙོ་གང་ཆེ་བརྟགས་པ་དང་། སེམས་ཀྱི་བྱུང་གནས་འགྲོ་གསུམ་གཟུགས་དབྱིབས་ཁ་དོག་བརྟགས་པ་སོགས་སོང་་་ནས། གསལ་རིག་གཉིས་སུ་མི་ཕྱེད་པའི་འོད་གསལ་དེ་ཉིད་མངོན་དུ་བྱས་པའི་མཐར། སྣང་སེམས་གཅིག་ཏུ་འདྲེས་པ་ལ་ལྟ་བའི་མཐར་ཐུག་ཏུ་འདོད་པ་ཡིན།གཉིས་པ་ཀློང་སྡེའི་ལྟ་བ་ནི། ཕྱིའི་དབྱིངས་དང་ནང་གི་རིག་པ་གཉིས་དབྱེར་མེད་གཅིག་ཏུ་བསྲེ་ཞིང་བསྒོམ་པའི་མཐར་དབྱིངས་་་་་་16

རིག་གཅིག་ཏུ་འདྲེས་པ་ལ་ལྟ་བའི་མཐར་ཐུག་ཏུ་འདོད་པ་ཡིན། དེ་གཉིས་སྒོམ་ཐོག་ནས་ལྟ་བ་འཚོལ་བས་བང་ཅུང་ཟད་བུལ་བ་ཡིན་ནོ།།གཉིས་པ། ཡང་གསང་བླ་མེད་ཀྱི་མན་ངག་རྒྱས་པར་བཤད་པ།གསུམ་པ་མན་ངག་གི་སྡེ་ལའང་ཕྱི་སྐོར། ནང་སྐོར། གསང་སྐོར།ཡང་གསང་བླ་ན་མེད་པའི་སྐོར་དང་བཞི་ཡོད་པ་ལས། འདི་ནི་ཡང་གསང་བླ་ན་མེད་པ་མན་ངག་གི་སྡེ་ཞེས་བྱ་བ་ཡིན་ཏེ། འདིའི་དོན་ཚུལ་བཞིན་དུ་ཉམས་སུ་ལེན་པ་ལའང་། གཞི་ལྟ་བས་གཏན་ལ་དབབ་པ། ལམ་སྒོམ་པས་ཉམས་སུ་ལེན་ཚུལ། དེ་གཉིས་ཀྱི་གྲོགས་སྤྱོད་པ་བསྟན་པ། འབྲས་བུ་མངོན་དུ་གྱུར་པའི་ཚུལ་དང་བཞི་ལས།གཅིག གཞི་ལྟ་བས་གཏན་ལ་དབབ་ཚུལ།དང་པོ་གཞི་ལྟ་བས་གཏན་ལ་དབབ་ཚུལ་དེ་ལ། ལྟ་བ་ཁྱུང་ཆེན་ཐུར་བབ་ཀྱི་ལུགས་སུ་བསྟན་ཏེ། དཔེར་ན་བྱ་ཁྱུང་གི་རྒྱལ་པོ་ག་རུ་ཊས་ས་ཐོག་ན་གཟན་ཚོལ་བའི་ཚེ་ན། སྟེང་ནམ་མཁའི་བྱ་ལམ་བར་མ་རུ་ཕྱིན་ཏེ་གཟན་དེ་ལ་བསྲུང་བ་དང་སྐྱོབ་པ་སོགས་ཡོད་མེད་ཞིབ་17

ཏུ་བརྟགས་ནས་མེད་པར་ཐག་ཆོད་པའི་ཚེ་ན་ཡིད་གཉིས་དང་ཚམ་་་ཚོམ་མེད་པར་གཟན་དེ་ལ་རོལ་བ་བཞིན་དུ། འདི་ནི་ལྟ་ཐོག་ནས་སྒོམ་པ་འཚོལ་བ་ཡིན་པའི་ཕྱིར་ན། མེད་པ་དང་། གཅིག་པུ། ཕྱལ་བ། ལྷུན་གྲུབ་རྣམ་པ་བཞིའི་སྒོ་ནས་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་གཏན་ལ་ཕབ་སྟེ་སྐུ་གསུམ་མཉམ་པ་་་་་་་ཉིད་ཀྱི་དབྱིངས་ཇི་ལྟ་བ་བཞིན་དུ་རྟོགས་པར་བྱ་བ་ནི་གནད་ཀྱི་ཡང་གཅེས་དམ་པ་ཡིན་ནོ། ། ་༡ མེད་པའི་ཚུལ་གཏན་ལ་དབབ་པ།དེ་ལ་དང་པོ་མེད་པའི་སོགས། བྱས་པ་ཡིན། དེ་ལ་དང་པོ་མེད་པའི་ཚུལ་གཏན་ལ་དབབ་པ་ལ། འཛིན་པ་གང་ཟག་གི་བདག་བདག་མེད་དུ་གཏན་ལ་དབབ་པ་དང་། གཟུང་བ་ཆོས་ཀྱི་བདག་བདག་མེད་དུ་གཏན་ལ་དབབ་པ་དང་གཉིས་ཡོད་པ་ལས།( ༡) འཛིན་པ་གང་ཟག་གི་བདག་བདག་མེད་དུ་གཏན་ལ་དབབ་པ།དང་པོ་འཛིན་པ་གང་ཟག་གི་བདག་བདག་མེད་དུ་གཏན་ལ་་་་་་དབབ་པ་དེ་ལ། གང་ཟག་ཅེས་པའི་ངེས་ཚིག་ནི། སྒྲིབ་གཉིས་བག་18

ཆགས་དང་བཅས་པས་རྒྱུད་གང་པས་ན་གང་། ཟག་བཅས་ཉེར་ལེན་གྱི་ཕུང་པོའི་གཞིར་གྱུར་བས་ན་ཟག བདག་ཅེས་བྱ་བ་ནི་ཉིན་སྣང་དང་། མི་སྣང་བར་སྲིད་དང་། ཕྱི་མའི་དུས་རྣམས་སུ་བདག་མེད་པ་ལ་ཡོད་པར་སྣང་ཙམ་པའི་ཤེས་པ་བག་ལ་ཉལ་བ་འདི་ལ་་་་་་གང་ཟག་གི་བདག་ཅེས་བརྗོད་པར་བྱའོ། །དེ་མ་ཐག་ཏུ་ང་མེད་པ་ལ་ང་རུ་བཟུང་། བདག་མེད་པ་ལ་བདག་ཏུ་བཟུང་བའི་ཤེས་པ་བག་ལ་ཉལ་བ་དེ་ལ། ཤེས་པ་ཕྱི་མ་དང་རྣམ་པར་རྟོག་པས་གསལ་བཏབ་སྟེ་བརྟན་ཅིང་འཐས་པར་བྱས་པ་དེ་ལ་འཛིན་པ་གང་ཟག་གི་བདག་་འཛིན་ཞེས་བརྗོད། དེ་ལྟར་ང་རུ་འཛིན་པའི་ཤེས་པ་འདི་ནི་རྒྱུ་བདག་ཉིད་གཅིག་པུའི་མ་རིག་པ་དང་། དེ་ལས་ཡུལ་དང་ཡུལ་ཅན་སོ་སོར་འཛིན་པའི)མ་རིག་པའི་ཤེས་པ་དེ་ལ་ལྷན་གཅིག་སྐྱེས་པའི་མ་རིག་པ་དང་། དེ་ལས་ཕྱི་ནང་སྣོད་བཅུད་དུ་སྣང་བའི་ཆོས་ཐམས་ཅད་ལ་མིང་སོ་སོར་བཏགས། དོན་སོ་སོར་བཟུང་། དངོས་པོ་སོ་སོར་འཐས་པ་དེ་ལ་ཀུན་ཏུ་བཏགས་པའི་མ་རིག་པར་བརྗོད་པ་ཡིན།མ་རིག་པ་རྣམ་པ་གསུམ་གྱི་བྱེད་ལས་ཀྱིས་ཁམས་གསུམ་འཁོར་བར་་་སྣང་ཞིང་འཁྲུལ་ཏེ་འཆིང་བར་བྱེད་པའི་རྒྱུ་ནི་ང་དང་བདག་ཏུ་་་་་་་་འཛིན་པའི་འདྲེ་ཡིན་ཏེ། མཁས་གྲུབ་ཀྱི་མཆོག་ཀུརྨ་གླིང་པས། ང་དང་བདག་ཏུ་འཛིན་པའི་འདྲེ། ཁམས་གསུམ་འཁོར་བའི་འདྲེ་བོ་ཆེ།།19

གསུངས་པ་བཞིན། ང་དང་བདག་ཏུ་འཛིན་པའི་གཞི་རྩ་བཅད་དགོས་པ་ཡིན་ཏེ། དེ་ཕྱིར་ང་ཞེས་སོགས། ས་ལ་གཏུགས། དེ་ལ་ང་ཞེས་བྱ་བ་དེ་སྟེང་ནམ་མཁའ་ནས་ཐུར་དུ་བྱུང་བ་ཨེ་ཡིན་སྙམ་ན་་་་་་ནམ་མཁའ་འདི་ང་ཡིན་ན་ང་ལས་ང་བྱུང་ནི་རེད། ས་ལས་ས་རྡུལ་བྱུང་། ཆུ་ལས་ཆུ་ཐིགས་བྱུང་། མེ་ལས་མེ་སྟག་བྱུང་། རླུང་ལས་རླུང་བསིལ་བྱུང་བ་བཞིན་དུ། ནམ་མཁའ་འདི་ང་ཡིན་ན་ང་ལས་ང་བྱུང་ནི་རེད། ནམ་མཁའ་ང་མིན་པ་ལས་ང་མི་འབྱུང་། ས་མིན་པ་ལས་ས་རྡུལ་མི་འབྱུང་། ཆུ་མིན་པ་ལས་ཆུ་ཐིགས་མི་འབྱུང་། མེ་མིན་པ་ལས་མེ་སྟག་མི་འབྱུང་། རླུང་མིན་པ་ལས་རླུང་བསིལ་མི་འབྱུང་བ་བཞིན་དུ། ནམ་མཁའ་ང་མིན་པ་ལས་ང་འབྱུང་བ་མ་ཡིན། འབྱུང་བ་སའི(ཆུའི། མེའི། རླུང་གི)ཁམས་ནས་ང་བྱུང་བ་ཨེ་ཡིན་སྙམ་ན་འབྱུང་བ་ས་ཆུ་མེ་རླུང་ང་ཡིན་ན་ང་ལས་ང་འབྱུང་སྟེ། ས་ལས་ས་རྡུལ་འབྱུང་། ཆུ་ལས་ཆུ་ཐིགས་འབྱུང་། མེ་ལས་མེ་སྟག་འབྱུང་།རླུང་ལས་རླུང་བསིལ་འབྱུང་བ་བཞིན་དུ། འབྱུང་བ་སའི་(ཆུའི།མེའི། རླུང་གི)ཁམས་ང་ཡིན་ན་ང་ལས་ང་འབྱུང་ནི་རེད། འབྱུང་བ་ས་ཆུ་མེ་རླུང་ང་མིན་པ་ལས་ང་མི་འབྱུང་། ས་མིན་པ་ལས་ས་རྡུལ་མི་འབྱུང་། ཆུ་མིན་པ་ལས་ཆུ་ཐིགས་མི་འབྱུང་། མེ་མིན་པ་ལས་མེ་སྟག་མི་འབྱུང་། རླུང་མིན་པ་ལས་རླུང་བསིལ་མི་འབྱུང་བ་བཞིན་དུ།20

འབྱུང་བ་སའི(ཆུའི། མེའི། རླུང་གི)ཁམས་ང་མིན་པ་ལས་ང་འབྱུང་བ་མ་ཡིན། དེ་བཞིན་དུ་ཕྱི་འབྱུང་བ་ལྔའི་ཁམས་ནས་ང་མ་བྱུང་། དངོས་པོ་ཅན་ལས་ང་འབྱུང་བ་ཨེ་ཡིན་སྙམ་ན། དངོས་པོ་ཡོད་པ་ལས་ང་དངོས་མེད་ཅིག་འབྱུང་སྲིད་པ་མ་ཡིན། ང་དངོས་པོ་ཅན་བྱུང་ན་ང་དེའི་གཟུགས་དབྱིབས་ཁ་དོག་སོགས་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། ནང་རང་ལུས་ལས་བྱུང་བ་ཨེ་ཡིན་སྙམ་ན།མགོའི་སྐྲ་རྩེ་མན་ཆད་རྐང་གི་སེན་རྩེ་ཡན་ཆད་ཀྱི་བར་ལ་བརྟགས་་་་་ཤིང་དཔྱད་ན་འདི་ནས་བྱུང་བ་རེད་སྙམ་པའི་ཡུལ་གཏན་ནས་རྙེད་་་པ་མ་ཡིན་ནོ། །དེའི་ཕྱིར་ན་ང་ཞེས་བྱ་བ་དེ་དང་པོ་འབྱུང་ཁུངས་མེད་པའི་ས་ལ་གཏུག་དགོས་སོ། །བར་དུ་གནས་པའི་སོགས། ངེས་པའོ། །བར་དུ་གནས་པའི་ས་ཞིག་ལོས་ཡོད་སྙམ་ན། འབྱུང་བ་ལྔའི་ཁམས་ལ་ནི་ང་མི་གནས།གནས་ན་འབྱུང་བ་བཤིག་བཏུལ་བྱས་ཚེརང་དུ་ཟུག་རྔུ་མྱོང་དགོས་་་ཀྱང་འབྱུང་བ་མ་ཡིན། ནང་རང་ལུས་ལ་བརྟགས་ན་ཡང་མགོ་ལ་ནི་མགོ་ཟེར་བ་ལས་ང་མི་ཐོགས། དེ་བཞིན་དུ་མགོ་ལྤགས་ལ་མགོ་ལྤགས་བརྗོད་པ་ལས་ང་ཟེར་བ་མ་ཡིན། རུས་པ་ལ་རུས་པ་བརྗོད་པ་ལས་ང་ཟེར་བ་མ་ཡིན། དེ་བཞིན་དུ་མིག་ལ་ནི་མིག་བརྗོད་པ་ལས་21

ང་ཟེར་བ་མ་ཡིན། རྣ་བ་ལ་ནི་རྣ་བ་བརྗོད་པ་ལས་ང་ཟེར་བ་མ་ཡིན།སྣ་ལ་ནི་སྣ་བརྗོད་པ་ལས་ང་ཟེར་བ་མ་ཡིན། ལྕེ་ལ་ནི་ལྕེ་བརྗོད་པ་ལས་ང་ཟེར་བ་མ་ཡིན། སོ་ལ་ནི་སོ་བརྗོད་པ་ལས་ང་ཟེར་བ་མ་ཡིན།ཀླད་པ་ལ་ཡང་ཀླད་པ་བརྗོད་པ་ལས་ང་ཟེར་བ་མ་ཡིན། ཤ་ལ་ནི་ཤ་བརྗོད་པ་ལས་ང་ཟེར་བ་མ་ཡིན། ཁྲག་ལ་ནི་ཁྲག་བརྗོད་པ་ལས་ང་ཟེར་བ་མ་ཡིན། ཆུ་སེར་ལ་ནི་ཆུ་སེར་བརྗོད་པ་ལས་ང་ཟེར་བ་མ་ཡིན། རྩ་རྒྱུས་ལ་ནི་རྩ་རྒྱུས་བརྗོད་པ་ལས་ང་ཟེར་བ་མ་ཡིན། དེ་དག་རྣམས་ལ་ནི་རང་རང་གི་མིང་བརྗོད་པ་ལས་ང་ཟེར་བ་མ་ཡིན། ཡང་ལག་པ་ལ་ནི་དེ་བཞིན་དུ་ལག་པ་བརྗོད་པ་ལས་ང་ཟེར་བ་མ་ཡིན།སོག་པ་ལ་ནི་སོག་པ་བརྗོད་པ་ལས་ང་ཟེར་བ་མ་ཡིན། དཔུང་པ་ལ་ནི་དཔུང་པ་བརྗོད་པ་ལས་ང་ཟེར་བ་མ་ཡིན། ལག་ངར་ལ་ནི་ལག་ངར་བརྗོད་པ་ལས་ང་ཟེར་བ་མ་ཡིན། སོར་མཛུབ་རྣམས་ལའང་རང་རང་གི་མིང་བརྗོད་པ་ལས་ང་ཟེར་བ་མ་ཡིན། དེ་བཞིན་དུ་སྒལ་ཚིགས་ལའང་སྒལ་ཚིགས་བརྗོད་པ་ལས་ང་ཟེར་བ་མ་ཡིན། རྩིབ་མ་ལ་ནི་རྩིབ་མ་བརྗོད་པ་ལས་ང་ཟེར་བ་མ་ཡིན། བྲང་ལ་ནི་བྲང་བརྗོད་པ་ལས་ང་ཟེར་བ་མ་ཡིན། གློ་བ་ལ་ནི་གློ་བ་བརྗོད་པ་ལས་ང་ཟེར་བ་མ་ཡིན། སྙིང་ལ་ནི་སྙིང་བརྗོད་པ་ལས་ང་ཟེར་བ་མ་ཡིན།མཆིན་ཁྲི་ལ་ནི་མཆིན་ཁྲི་བརྗོད་པ་ལས་ང་ཟེར་བ་མ་ཡིན། མཆིན་པ་22

ལ་ནི་མཆིན་པ་བརྗོད་པ་ལས་ང་ཟེར་བ་མ་ཡིན། མཚེར་པ་ལ་ནི་མཚེར་པ་བརྗོད་པ་ལས་ང་ཟེར་བ་མ་ཡིན། རྒྱུ་མ་ལ་ནི་རྒྱུ་མ་བརྗོད་པ་ལས་ང་ཟེར་བ་མ་ཡིན། མཁལ་མ་ལ་ནི་མཁལ་མ་བརྗོད་པ་ལས་ང་ཟེར་བ་མ་ཡིན། དྲི་ཆུ་ལ་ནི་དྲི་ཆུ་བརྗོད་པ་ལས་ང་ཟེར་བ་མ་ཡིན།གཤང་ལྕི་ལ་ནི་གཤང་ལྕི་བརྗོད་པ་ལས་ང་ཟེར་བ་མ་ཡིན། དེ་བཞིན་དུ་རྐང་པ་ལ་ནི་རྐང་པ་བརྗོད་པ་ལས་ང་ཟེར་བ་མ་ཡིན། བརླ་ལ་ནི་བརླ་བརྗོད་པ་ལས་ང་ཟེར་བ་མ་ཡིན། དཔྱི་ལ་ནི་དཔྱི་བརྗོད་པ་ལས་ང་ཟེར་བ་མ་ཡིན། རྗེ་ངར་ལ་ནི་རྗེ་ངར་བརྗོད་པ་ལས་ང་ཟེར་བ་མ་ཡིན། བོལ་བ་ལ་ནི་བོལ་བ་བརྗོད་པ་ལས་ང་ཟེར་བ་མ་ཡིན། སོར་མཛུབ་རྣམས་ལ་ནི་སོར་མཛུབ་བརྗོད་པ་ལས་ང་ཟེར་བ་མ་ཡིན། དེ་དག་རྣམས་ཀྱི་ཕྱིའི་ལྤགས་པ་ལ་ནི་ལྤགས་བརྗོད་པ་ལས་ང་ཟེར་བ་མ་ཡིན། བར་གྱི་ཤ་ཚིལ་ལ་ནི་ཤ་ཚིལ་བརྗོད་པ་ལས་ང་ཟེར་བ་མ་ཡིན།ནང་གི་རུས་པ་ནི་རུས་པ་བརྗོད་པ་ལས་ང་ཟེར་བ་མ་ཡིན། གསང་བ་རྐང་ལ་ནི་རྐང་བརྗོད་པ་ལས་ང་ཟེར་བ་མ་ཡིན། རྣམ་པར་ཤེས་པ་ལའང་རྣམ་པར་ཤེས་པ་ཟེར་བ་ལས་ང་མི་ཐོགས། དེ་ཕྱིར་བར་དུ་གནས་པའི་ས་དང་བདག་པོ་མེད་པའི་སྟོང་པ་ཉིད་དུ་ངེས་པའོ། །ཐ་མ་འགྲོ་བའི་སོགས། བརྗོད་པ་ལྟ་བུའོ། །ཐ་མ་འགྲོ་བའི་ཡུལ་ཞིག་ལོས་ཡོད་བསམ་ན། ང་ཞེས་བྱུང་གནས་དང་བྲལ་ཚེ། ཐ་མ་23

འགྲོ་ས་མེད་ངེས་པ་ཡིན་ཀྱང་། གལ་སྲིད་ཡོད་པའི་དབང་དུ་བཏང་ན། ཉིན་སྣང་གི་ང་དང་མི་སྣང་གི་ང་གཉིས་གཅིག་རེད་དང་གཉིས་རེད། གཅིག་ཡིན་ན་མདང་གི་མི་ལམ་གྱི་ངའི་ལུས་ལ་རྡོ་དང་དབྱུག་པས་བསྣུན་པའི་སྤང་དང་། མཚོན་གྱིས་བརྒྱབ་པའི་རྨ་དེ། དེ་རིང་ཉིན་མོའི་སྐབས་སུ་ཡང་ལུས་ལ་རྨ་ཡོད་དགོས་ཀྱང་དེ་ནི་ཡོད་པ་མ་་་་ཡིན། ཐ་དད་པ་ཞིག་རེད་སྙམ་ན་ལོ་གཅིག་གི་ནང་ན་ཉིན་སུམ་བརྒྱ་དང་དྲུག་ཅུ། མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཡོད་པས། དེ་ལ་ལུས་ཀྱང་བདུན་བརྒྱ་དང་ཉི་ཤུ་ཡོད་དགོས་ཏེ། དེ་ཉིད་ཤི་བའི་རོ་རུ་གྱུར་ན་ཤར་ལྷོ་ནུབ་བྱང་ཕྱོགས་བཞི་མཚམས་བརྒྱད་ཐམས་ཅད་རོ་དེས་གང་ཡོད་དགོས་ཀྱང་དེ་ནི་ཡོད་་་་པ་མ་ཡིན། དེ་དག་མ་ཤི་བར་གསོན་པོར་ཡོད་ན་ཡང་དེ་བཞིན་དུ་ངའི་དམག་དཔུང་ཆེན་པོས་གང་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོ་རུ་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་མེད་པ་ཅང་མེད་ཀྱི་ཕྱོགས་སུ་སོང་བ་ཨེ་ཡིན་སྙམ་ན། ང་མེད་པ་ཞིག་ནི་མེད་པའི་ཁམས་སུ་འགྲོ་ཚུལ་མེད། ཡོད་པ་ཞིག་ཡིན་ན་ང་བདེན་གྲུབ་ཅན་དུ་ཡོད་དགོས་ཀྱང་། དེ་ནི་སྔར་གཏན་ལ་ཕབ་ནས་མ་རྙེད་པ་ཡིན་པས་ད་རུང་ཡང་རྙེད་པར་མི་འགྱུར་བའི་ཕྱིར་ན་ཐ་མ་འགྲོ་་་་ཚི

སའི་ཡུལ་དང་བདག་པོ་ཐམས་ཅད་ལས་འདས་པ་ཉིད་ཡིན་ནོ། །རྒྱུ་མཚན་དེའི་ཕྱིར་ན་ང་ཞེས་བྱ་བ་དེ་མེད་བཞིན་ཡོད་པར་སྣང་བ་མིག་ནད་ཀྱི་རྐྱེན་གྱིས་ནམ་མཁར་སྤ་ཤད་སྣང་བ་དང་། མིང་བརྗོད་པ་དེ་དག་ཐམས་ཅད་ཀྱང་རི་བོང་གི་རྭ་ཞེས་བརྗོད་པ་དང་།ནམ་མཁའི་པདྨོ་བརྗོད་པ་བཞིན་དུ་བདེན་པར་གྲུབ་པ་ནི་རྡུལ་ཕྲ་་་་་་རབ་ཀྱི་ཆ་ཙམ་ཞིག་ཀྱང་ཡོད་པ་མ་ཡིན་ཏེ། ཀུན་བྱེད་ལས། འཁོར་བའི་རྩ་བ་ང་དང་ང་ཡི་བ། །མེད་བཞིན་འཁྲུལ་བའི་རྩ་བ་ཆོད་གྱུར་ན། །ཀུན་བྱེད་རྒྱལ་པོ་རང་བྱུང་རང་ལ་ཐིམ། །ཞེས་གསུངས་པ་བཞིན་ཡིན་ནོ། ། དེ་ཡན་ཆད་ཀྱི་འཛིན་པ་གང་ཟག་གི་བདག་བདག་མེད་དུ་གཏན་ལ་དབབ་པ་སོང་ངོ་། །(༢) གཟུང་བ་ཆོས་ཀྱི་བདག་བདག་མེད་དུ་གཏན་ལ་དབབ་པ།གཉིས་པ་ཆོས་ཀྱི་སོགས། ཤེས་པར་བྱའོ། །གཉིས་པ་གཟུང་བ་ཆོས་ཀྱི་བདག་བདག་མེད་དུ་གཏན་ལ་ཕབ་པ་དེ་ལའང་བཞི་ལས།ཀུ མིང་གི་གདགས་གཞི་བཙལ་བ།དང་པོ་མིང་གི་གདགས་གཞི་བཙལ་བ་ནི། མིང་རྣམས་ཐམས་ཅད་མེད་བཞིན་བཏགས་ཏེ། ཡོད་པར་འཛིན་པ་ལས་མེད་པར་མ་25

རིག་པ་ཉིད་ནི་ཀུན་ཏུ་བཏགས་པའི་མ་རིག་པ་ཉིད་དུ་ཤེས་པར་བྱའོ།དེ་ཡང་མགོ་ཞེས་བྱ་བ་ཅིའི་ཕྱིར་ཅི་ལ་བཏགས། ལུས་ཆགས་པའི་དང་པོ་མགོ་ཡིན་པས་མགོ་བཏགས་པ་ཨེ་ཡིན་སྙམ་ན། ལུས་ཆགས་པའི་དང་པོ་མགོ་མ་སྐྱེས། ལྟེ་བ་སྤྲུལ་བའི་འཁོར་ལོ་ནས་རིམ་བཞིན་དུ་ཆགས་པ་ཡིན། དེའི་ཕྱིར་ན་མགོ་མི་ཐོགས། ཟླུམ་པོ་ཡིན་པས་མགོ་བཏགས་པ་རེད་སྙམ་ན། སྲན་མ་དང་རིལ་བུ་ལ་སོགས་པ་ཟླུམ་པོ་ཐམས་ཅད་ཀྱི་མིང་ལ་མགོ་མི་ཐོགས། སྟེང་དུ་བསྟན་པ་ལ་མགོ་བཏགས་པ་ཡིན་སྙམ་ན། སྟེང་འོག་ནམ་མཁའ་ལ་བཏགས་ན་ནམ་མཁའ་ལ་སྟེང་འོག་མེད། ཁ་དོག་མཐིང་གར་སྣང་བ་དེ་སྟེང་ཡིན་སྙམ་ན། རྒྱུད་ཕལ་ཆེར་ན་རི་རབ་ཀྱི་ལྷོ་ཕྱོགས་བེེཌཱུརྱའི་འོད་རྒྱ་མཚོར་ཕོག་པའི་འོད་བར་སྣང་དུ་ཤར་བའི་ཁ་དོག་མཐིང་གར་་་་་་་་་གསུངས་པ་དང་། རྒྱུད་ལ་ལར་ནམ་མཁའ་འདི་གཏིང་ཟབ་པས་ཁ་དོག་མཐིང་ག་ཡིན་ཏེ། དཔེར་ན་ཆུ་ཆུང་ངུ་རྣམས་ཀྱི་ཁ་དོག་སྐྱ་བོར་སྣང་བ་དང་། ཆུ་སྣོད་དུ་བླང་ཚེ་ཁ་དོག་སྐྱ་བོར་འདུག་པ་ཡིན། ཆུ་ཅུང་ཟད་གཏིང་ཟབ་པ་རྣམས་ཆུ་མདོག་མཐིང་གར་སྣང་ཡང་། ཆུ་སྣོད་དུ་བླང་ཚེ་ཆུ་མདོག་སྐྱ་བོ་ལས་སྔོན་པོ་མིན། ཆུ་ཤིན་ཏུ་གཏིང་ཟབ་པ་ལ་བལྟས་ན་ཆུ་མདོག་སྔོ་ནག་ཏུ་སྣང་ཡང་། ཆུ་སྣོད་དུ་བླང་ཚེ་སྔར་བཞིན་ཆུ་མདོག་སྐྱ་བོ་ལས་སྔོ་ནག་མིན་ནོ། །དེ་བཞིན་དུ་26

ནམ་མཁའ་འདི་ཤིན་ཏུ་གཏིང་ཟབ་པ་ལས་ཁ་དོག་མཐིང་ག་རུ་སྣང་་བ་ཡིན་གསུངས། དེས་ན་འདི་ནས་སྟེང་གི་ཕྱོགས་ལ་སོགས་པར་གསུངས་པ་དེ་རྫུན་ཡིན་ནམ་སྙམ་ན། རྫོགས་པའི་སངས་རྒྱས་ཀྱིས་གསུངས་པའི་ཆོས་ལའང་། དུས་ལ་དགོངས་པ་དང་། སྐབས་ལ་དགོངས་པ་དང་། གང་ཟག་ལ་དགོངས་པ་སོགས་ཡོད་པའི་ཕྱིར་ན་མཐའ་གཅིག་ཏུ་ངེས་པ་ནི་མེད་དེ། གཞུང་ཕལ་ཆེར་དུ་ཕ་མ་བསད་ན་མཚམས་མེད་པའི་ལས་ཡིན་པར་གསུངས་ཀྱང་། རྒྱལ་པོ་མ་སྐྱེས་དགྲའི་མྱ་ངན་བསལ་བའི་སྤྲིང་ཡིག་ཏུ། ཕ་དང་མ(སྲེད་ལེན)ནི་བསད་བྱ་ཞིང་། །རྒྱལ་པོ(ཀུན་གཞིའི་རྣམ་ཤེས)གཙང་སྤྲ་ཅན་གཉིས(འཇིག་ལྟ་མཆོག་འཛིན་དང་། ཚུལ་ཁྲིམས་ལྟ་བ་མཆོག་འཛིན〉བཅོམ། །ཡུལ་འཁོར་སྐོར་བཅས་བཅོམ(སེམས་སེམས་བྱུང)པ་ན། །མི་དེ་དག་པ་ཉིད་དུ་འགྱུར། །ཞེས་གསུངས་པ་བཞིན།སྟེང་འོག་ངེས་ཅན་དུ་ཡོད་དགོས་པའི་རྒྱུ་མཚན་ཡོད་པ་མ་ཡིན།དེས་ན་མགོའི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་་་་་་་ཡོད་པ་ཡིན་སྙམ་ན། སྐྲ་ལ་ནི་སྐྲ་ཟེར་བ་ལས་མགོ་མ་ཡིན། སྐྲ་རྩེ་ལ་སྐྲ་རྩེ་ཟེར་བ་ལས་མགོ་མ་ཡིན། སྐྲ་སྐེད་ལ་སྤ་སྐེད་ཟེར་བ་ལས་མགོ་མ་ཡིན། སྐྲ་རྩ་ལ་སྐྲ་རྩ་ཟེར་བ་ལས་མགོ་མ་ཡིན། ལྤགས་ལ་ལྤགས་ཟེར་བ་ལས་མགོ་མ་ཡིན། རུས་པ་ལ་རུས་པ་ཟེར་བ་ལས་མགོ་མ་27

ཡིན། ཀླད་པ་ནི་ཀླད་པ་ཟེར་བ་ལས་མགོ་མ་ཡིན། དེ་བཞིན་དུ་མིག་ལ་མིག་ཟེར་བ་ལས་མགོ་མ་ཡིན། རྣ་བ་ནི་རྣ་བ་ཟེར་བ་ལས་མགོ་མ་ཡིན། སྣ་ལ་ནི་སྣ་ཟེར་བ་ལས་མགོ་མ་ཡིན། ལྕེ་ལ་ནི་ལྕེ་ཟེར་བ་ལས་མགོ་མ་ཡིན། དེ་ལྟར་སོ་སོར་བྲལ་བས་མགོ་མ་ཡིན་ཀྱང་། ལྷན་དུ་ཚོགས་པ་ལ་མགོ་ཟེར་བ་ཡིན་སྙམ་ན་སྲོག་ཆགས་ཤིག་གི་མགོ་བཅད་་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་འཐག་ནས་ལྷོ་རྒྱལ་འཛམ་བུའི་གླིང་གི་མི་ལ་བསྟན་ཀྱང་རྡུལ་བརྗོད་་་པ་ལས་མགོ་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལའང་འདག་པ་ཟེར་བ་ལས་མགོ་མི་ཐོགས། དེས་ན་ཉིན་སྣང་གི་མགོ་དང་།རྨི་སྣང་གི་མགོ་གཉིས་གཅིག་རེད་དང་གཉིས་རེད། གཅིག་ཡིན་ན་མདང་གི་རྨི་ལམ་གྱི་སྐབས་སུ་ཁྱོད་ཀྱི་མགོ་ལ་རྡོ་དང་དབྱུག་པས་་་་་་་བསྣུན་པའི་སྤང་དང་། མཚོན་གྱིས་བརྒྱབ་པའི་རྨ་འདི་དེ་རིང་ཉིན་མོའི་སྐབས་ཀྱི་མགོ་དེར་ཡོད་དགོས་ཀྱང་དེ་ནི་ཡོད་པ་མ་ཡིན། ཡང་ན་ཐ་དད་པ་ཞིག་ཡིན་སྙམ་ན། ལོ་གཅིག་གི་ནང་དུ་ཉིན་སུམ་བརྒྱ་དང་དྲུག་ཅུ། མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཐམ་པ་ཡོད་པས། དེ་ལ་མགོ་ཡང་བདུན་བརྒྱ་དང་ཉི་ཤུ་ཐམ་པ་ཡོད་དགོས། ཡོད་ན་ཤིང་ཏ་ལའི་ལོ་མ་བརྩེགས་པ་བཞིན་དུ་སྟེང་འོག་གི་ཚུལ་དང་། ཡང་ན་ཤིང་ཤུན་མང་གི་ལྤགས་ཤུན་28

བརྩེགས་པ་བཞིན་དུ་ཕྱི་ནང་གི་ཚུལ་དུ་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོ་རུ་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེའི་ཕྱིར་ན་མགོ་ཞེས་བྱ་བ་བརྗོད་པ་ཙམ་གྱིས་བརྗོད་གཞི་ཡུལ་མེད་དུ་འདུག་་པའི་ངང་ཚུལ་ཇི་ལྟ་བ་བཞིན་དུ་ཤེས་པར་བྱེད་དགོས་པ་ཡིན་ནོ། །དེ་ལྟར་མིག་ལའང་སོགས། དེས་སྟོན་ཏོ། །དེ་བཞིན་དུ་མིག་གི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་ཡོད་པ་ཡིན་སྙམ་་་ན། དེ་ལྟར་མིག་ལའང་ཆུ་བུར་ཟུང་དུ་ཡོད་པ་ལ་ནི་མིག་ཟེར་བ་མ་ཡིན། ལྤགས་ལ་ནི་ལྤགས་ཟེར་བ་ལས་མིག་མ་ཡིན། མིག་ཆུ་ལ་མིག་ཆུ་ཟེར་བ་ལས་མིག་མ་ཡིན། མིག་རྩ་ལ་མིག་རྩ་ཟེར་བ་ལས་མིག་མ་ཡིན། ཁྲག་ལ་ཁྲག་ཟེར་བ་ལས་མིག་མ་ཡིན། དེ་དག་ལའང་རང་རང་གི་མིང་བརྗོད་པ་ལས་མིག་མ་ཡིན། དེ་ལྟར་སོ་སོར་བྲལ་བ་ལ་མིག་མི་ཐོགས་ཀྱང་། ལྷན་དུ་ཚོགས་པ་ལ་མིག་བཏགས་པ་ཡིན་སྙམ་ན། སྲོག་ཆགས་ཤིག་གི་མིག་བླང་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་མིག་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལའང་འདག་པ་ཟེར་བ་ལས་མིག་མི་ཟེར།གཟུགས་མཐོང་མཁན་ཞིག་ཡིན་པས་མིག་བཏགས་པ་ཡིན་སྙམ་ན།29

སྲོག་ཆགས་ཤི་བ་མང་པོའི་མིག་བླངས་ཏེ། སེམས་ཅན་མིག་ལོང་ཡོད་པ་ཞིག་གི་མིག་ཤུལ་ལ་བཞག་ན་དེའི་གཟུགས་མཐོང་དགོས་་་་་་་ཀྱང་དེ་ནི་མཐོང་བ་མ་ཡིན། དེས་ན་རྨི་སྣང་གི་མིག་དང་། ཉིན་སྣང་གི་མིག་གཉིས་གཅིག་རེད་དང་གཉིས་རེད། གཅིག་ཡིན་ན་མདང་མི་ལམ་གྱི་སྐབས་ཁྱོད་ཀྱི་མིག་ལོང་སོང་བ་རྨིས་ན། དེ་རིང་ཉིན་མོའི་སྐབས་ཀྱི་མིག་འདི་ལོང་ཡོད་དགོས་ཀྱང་དེ་ནི་ཡོད་པ་མ་ཡིན། དེ་རིང་ཉིན་མོའི་སྐབས་ཀྱི་མིག་འདི་ལོང་ཡོད་པ་ཞིག་ཡིན་ན། མདང་རྨི་ལམ་གྱི་སྐབས་ཀྱི་མིག་དེས་གཟུགས་མི་འདྲ་བ་སྣ་ཚོགས་མཐོང་་་་་་ཡང་། དེ་རིང་ཉིན་མོའི་སྐབས་ཀྱི་མིག་འདིས་ནི་གཟུགས་གཅིག་ཀྱང་མཐོང་མྱོང་བ་མ་ཡིན། ཡང་ན་ཐ་དད་པ་ཞིག་རེད་སྙམ་ན། ལོ་གཅིག་གི་ནང་དུ་ཉིན་སུམ་བརྒྱ་དང་དྲུག་ཅུ། མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཐམ་པ་ཡོད་པས། དེ་ལ་མིག་ཀྱང་བདུན་བརྒྱ་དང་ཉི་ཤུ་ཐམ་པ་ཡོད་དགོས། ཡོད་ན་ཡེ་ཐོག་མ་མེད་པའི་དུས་ནས་ད་ལ་ཐུག་གི་བར་གྱི་མིག་དེ་དག་ཡང་ན་ཤིང་་་ཏ་ལའི་ལོ་མ་བརྩེགས་པ་བཞིན་དུ་སྟེང་འོག་གི་ཚུལ་དང་། ཡང་ན་ཤིང་ཤུན་མང་གི་ལྤགས་ཤུན་བརྩེགས་པ་བཞིན་དུ་ཕྱི་ནང་གི་ཚུལ་དུ་་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་30

ནི་ཡོད་པ་མ་ཡིན། དེས་ན་ངའི་མིག་འདི་ལོང་སོང་ན་ཕྱིན་ཆད་གཟུགས་མི་མཐོང་སྙམ་ན། ཁྱོད་སྐྱུས་དང་པོ་གཟུགས་མཐོང་མཁན་དེ་ངའི་མིག་ཡིན་སྙམ་པ་དང་། བར་དུ་ངའི་མིག་ལོང་སོང་བས་གཟུགས་མི་མཐོང་སྙམ་པས། ཐ་མ་ཡང་གཟུགས་མི་མཐོང་བའི་སྣང་བ་ཤར་བ་རེད་མ་གཏོགས། དེ་རིང་ཉིན་མོའི་སྐབས་ཀྱི་མིག་དེ་བཙུམ་ནས་གཉིད་ཚེ་རྨི་ལམ་གྱི་སྐབས་གཟུགས་སྣ་ཚོགས་པ་ཞིག་་་་་་་མཐོང་མཁན་ཡོད་ཀྱང་། དེ་རིང་ཉིན་མོའི་སྐབས་ཀྱི་མིག་འདིས་ནི་གཟུགས་གཅིག་ཀྱང་རིག་མྱོང་བ་མ་ཡིན། དེ་བཞིན་དུ་བར་སྲིད་དང་ཕྱི་མའི་དུས་རྣམས་སུའང་ད་ལྟའི་ལུས་རོ་དང་བཅས་པ་ཤུལ་དུ་་བོར་ནས་ཤི་སོང་ཡང་། བར་སྲིད་དང་ཕྱི་མའི་དུས་ཀྱི་གཟུགས་མཐོང་མཁན་དེ། རང་གི་སེམས་ཡེ་གནས་ཀྱི་ཤེས་པས་རང་གཟུགས་རང་གིས་མཐོང་བ་ཙམ་ལས་ཆུ་བུར་གྱི་མིག་འདིས་ནི་གཟུགས་་་་་་་་་གཅིག་ཀྱང་མཐོང་མྱོང་བ་མ་ཡིན་ཏེ། དེའི་ཕྱིར་ན་བཅོམ་ལྡན་འདས་ཀྱིས། མིག་གི་རྣམ་པར་ཤེས་པ་ནི་མཐའ་ཡས་སོ། །ཞེས་གསུངས་སོ། །རྣ་བ་ཡང་སོགས། མ་ཡིན། དེ་བཞིན་དུ་རྣ་བའི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་ཡོད་པ་ཡིན་སྙམ་ན། རྣ་བ་ཡང་དེ་བཞིན་དུ་སྤུ་གུ་ནི་སྦུ་གུ་ཟེར་བ་ལས་རྣ་བ་མ་ཡིན། ལྤགས་ལ་ནི་31

ལྤགས་ཟེར་བ་ལས་རྣ་བ་མ་ཡིན། ཤ་ལ་ནི་ཤ་ཟེར་བ་ལས་རྣ་བ་མ་ཡིན། རྩ་རྒྱུས་ལ་རྩ་རྒྱུས་ཟེར་བ་ལས་རྣ་བ་མ་ཡིན། ཁྲག་ལ་ཁྲག་ཟེར་བ་ལས་རྣ་བ་མ་ཡིན། ཆུ་སེར་ལ་ཆུ་སེར་ཟེར་བ་ལས་རྣ་བ་མ་ཡིན།དེ་རྣམས་རང་རང་གི་མིང་བརྗོད་པ་ལས་རྣ་བ་མི་ཟེར། དེ་ལྟར་སོ་སོར་བྲལ་བ་ལ་རྣ་བ་མི་ཐོགས་ཀྱང་། ལྷན་དུ་ཚོགས་པ་ལ་རྣ་བ་བཏགས་པ་ཡིན་སྙམ་ན། སྲོག་ཆགས་ཤིག་གི་རྣ་བ་བཅད་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་་་རྣ་བ་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལ་ཡང་འདག་པ་ཟེར་བ་ལས་རྣ་བ་མི་ཟེར། སྒྲ་ཐོས་མཁན་ཞིག་ཡིན་པས་རྣ་བ་བཏགས་པ་ཡིན་སྙམ་ན། སྲོག་ཆགས་ཤི་བ་མང་པོའི་རྣ་བ་བླངས་ནས། སེམས་ཅན་རྣ་བ་འོན་ཡོད་པ་ཞིག་གི་རྣ་ཤུལ་ལ་བཞག་ན་དེའི་སྒྲ་ཐོས་དགོས་ཀྱང་དེ་ནི་ཐོས་པ་མ་ཡིན། དེས་ན་ཉིན་སྣང་གི་རྣ་བ་དང་། མི་སྣང་གི་རྣ་བ་གཉིས་གཅིག་རེད་དང་གཉིས་རེད། གཅིག་ཡིན་ན་མདང་མི་ལམ་གྱི་སྐབས་སུ་ཁྱོད་ཀྱི་རྣ་བ་འོན་སོང་བ་མིས་ན།དེ་རིང་ཉིན་མོའི་སྐབས་ཀྱི་རྣ་བ་འདི་འོན་ཡོད་དགོས་ཀྱང་དེ་ནི་ཡོད་པ་མ་ཡིན། དེ་རིང་ཉིན་མོའི་སྐབས་ཀྱི་རྣ་བ་འདི་འོན་ཡོད་པ་ཞིག་ཡིན་ན། མདང་རྨི་ལམ་གྱི་སྐབས་སུ་སྒྲ་སྣ་ཚོགས་པ་ཐོས་ཀྱང་། དེ་32

རིང་ཉིན་མོའི་སྐབས་ཀྱི་རྣ་བ་དེས་སྒྲ་གཅིག་ཀྱང་ཐོས་མྱོང་བ་མ་ཡིན།ཡང་ན་ཐ་དད་པ་ཞིག་རེད་སྙམ་ན། ལོ་གཅིག་གི་ནང་ན་ཉིན་སུམ་བརྒྱ་དང་དྲུག་ཅུ། མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཐམ་པ་ཡོད་པས། དེ་ལ་རྣ་བ་ཡང་བདུན་བརྒྱ་དང་ཉི་ཤུ་ཐམ་པ་ཡོད་དགོས། ཡོད་ན་ཡེ་ཐོག་མ་མེད་པའི་དུས་ནས་ད་ལ་ཐུག་གི་བར་གྱི་རྣ་བ་དེ་དག་ཡང་ན་ཤིང་ཏ་ལའི་ལོ་མ་བརྩེགས་པ་་བཞིན་དུ་སྟེང་འོག་གི་ཚུལ་དང་། ཡང་ན་ཤིང་ཤུན་མང་གི་ལྤགས་ཤུན་བརྩེགས་པ་བཞིན་དུ་ཕྱི་ནང་གི་ཚུལ་དུ་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ།དབང་པོའི་སྒོ་རུ་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན།དེས་ན་ངའི་རྣ་བ་འདི་འོན་སོང་ན་ཕྱིན་ཆད་སྒྲ་མི་ཐོས་སྙམ་ན།ཁྱོད་ཀྱི་དང་པོ་སྒྲ་ཐོས་མཁན་དེ་ངའི་རྣ་བ་ཡིན་སྙམ་པ་དང་། བར་དུ་ངའི་རྣ་བ་འོན་སོང་བས་སྒྲ་མི་ཐོས་སྙམ་པས། ཐ་མ་ཡང་སྒྲ་མི་ཐོས་པའི་སྣང་བ་ཤར་བ་རེད་མ་གཏོགས། དེ་རིང་ཉིན་མོའི་སྐབས་ཀྱི་མིག་བཙུམ་ནས་གཉིད་ཚེ་རྨི་ལམ་གྱི་སྒྲ་ཐོས་མཁན་ཞིག་ཡོད་ཀྱང་།དེ་རིང་ཉིན་མོའི་སྐབས་ཀྱི་རྣ་བ་དེས་སྒྲ་གཅིག་ཀྱང་ཐོས་མྱོང་བ་མ་་་་ཡིན། དེ་བཞིན་དུ་བར་སྲིད་དང་ཕྱི་མའི་དུས་རྣམས་སུའང་ད་ལྟའི་ལུས་རོ་དང་བཅས་པ་ཤུལ་དུ་བོར་ནས་ཤི་སོང་ཡང་། བར་སྲིད་དང་33

ཕྱི་མའི་དུས་ཀྱི་སྒྲ་ཐོས་མཁན་དེ། རང་གི་སེམས་ཡེ་གནས་ཀྱི་ཤེས་པས་རང་སྒྲ་རང་གིས་ཐོས་པ་ཙམ་ཞིག་ལས་ཡོད་པ་མ་ཡིན་ཏེ། དེའི་ཕྱིར་ན་བཅོམ་ལྡན་འདས་ཀྱིས། རྣ་བའི་རྣམ་པར་ཤེས་པ་ནི་མཐའ་ཡས་སོ། །ཞེས་གསུངས་སོ། །དེ་བཞིན་དུ་སྣ་ཡང་སོགས། བྱའོ། །དེ་བཞིན་དུ་སྣའི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་ཡོད་པ་ཡིན་སྙམ་ན། སྣ་ཡང་སྦུ་གུ་ལ་སྦུ་གུ་ཟེར་བ་ལས་སྣ་མ་ཡིན། ལྤགས་ལ་ནི་ལྤགས་ཟེར་བ་ལས་སྣ་མ་ཡིན། རུས་པ་ལ་རུས་པ་ཟེར་བ་ལས་སྣ་མ་ཡིན། ཤ་ལ་ཤ་ཟེར་བ་ལས་སྣ་མ་ཡིན། རྩ་རྒྱུས་ལ་རྩ་རྒྱུས་ཟེར་བ་ལས་སྣ་མ་ཡིན།དེ་ཐམས་ཅད་ལ་རང་རང་གི་མིང་བརྗོད་པ་ལས་སྣ་མི་ཐོགས། དེ་ལྟར་སོ་སོར་བྲལ་བ་ལ་སྣ་མི་ཐོགས་ཀྱང་། ལྷན་དུ་ཚོགས་པ་ལ་སྣ་བཏགས་པ་ཡིན་སྙམ་ན། སྲོག་ཆགས་ཤིག་གི་སྣ་བཅད་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་་་སྣ་མི་ཟེར། དེ་ཉིད་ཆུ་ཡིས་སྦྲུས་པའི་འདག་པ་ལའང་འདག་པ་ཟེར་བ་ལས་སྣ་མི་ཟེར། དྲི་ཚོར་མཁན་ཞིག་ཡིན་པས་སྣ་བཏགས་པ་ཡིན་སྙམ་ན། སྲོག་ཆགས་ཤི་བ་མང་པོའི་སྣ་བླངས་ནས། སེམས་ཅན་སྣ་ཆད་སོང་བ་ཞིག་གི་སྣ་ཤུལ་ལ་བཞག་ན་དེས་དྲི་ཚོར་དགོས་ཀྱང་དེ་་་་ཚི

ནི་ཚོར་བ་མ་ཡིན། དེས་ན་ཉིན་སྣང་གི་སྣ་དང་། མི་སྣང་གི་སྣ་གཉིས་གཅིག་རེད་དང་གཉིས་རེད། གཅིག་ཡིན་ན་མདང་མི་ལམ་གྱི་སྐབས་སུ་ཁྱོད་ཀྱི་སྣ་ཆད་སོང་བ་ཞིག་རྨིས་ན། དེ་རིང་ཉིན་མོའི་སྐབས་ཀྱི་སྣ་དེ་ཆད་སོང་ཡོད་དགོས་ཀྱང་དེ་ནི་ཡོད་པ་མ་ཡིན། དེ་རིང་ཉིན་མོའི་སྐབས་ཀྱི་སྣ་དེ་ཆད་ཡོད་པ་ཞིག་ཡིན་ན། མདང་མི་ལམ་གྱི་སྐབས་དྲི་སྣ་ཚོགས་པ་ཚོར་ཡང་། དེ་རིང་ཉིན་མོའི་སྐབས་ཀྱི་སྣ་འདིས་དྲི་གཅིག་ཀྱང་ཚོར་མྱོང་བ་མ་ཡིན། ཡང་ན་ཐ་དད་པ་ཞིག་རེད་སྙམ་ན། ལོ་གཅིག་གི་ནང་དུ་ཉིན་སུམ་བརྒྱ་དང་དྲུག་ཅུ།མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཐམ་པ་ཡོད་པས། དེ་ལ་སྣ་ཡང་བདུན་བརྒྱ་དང་ཉི་ཤུ་ཐམ་པ་ཡོད་དགོས།ཡོད་ན་ཡེ་ཐོག་མ་མེད་པའི་དུས་ནས་ད་ལ་ཐུག་གི་བར་གྱི་སྣ་དེ་དག་་ཡང་ན་ཤིང་ཏ་ལའི་ལོ་མ་བརྩེགས་པ་བཞིན་དུ་སྟེང་འོག་གི་ཚུལ་་་་་་་དང་། ཡང་ན་ཤིང་ཤུན་མང་གི་ལྤགས་ཤུན་བརྩེགས་པ་བཞིན་དུ་ཕྱི་ནང་གི་ཚུལ་དུ་ཡོད་དགོས། ཡོད་ན་མངོན་སུམ་མིས་གིས་མཐོང་རྒྱུ།དོན་དམ་ལག་པས་འཛིན་རྒྱུ། དབང་པོའི་སྒོ་རུ་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་ངའི་སྣ་འདི་ཆད་སོང་ན་ཕྱིན་ཆད་དྲི་མི་ཚོར་སྙམ་ན། ཁྱོད་ཀྱི་དང་པོ་དྲི་ཚོར་མཁན་དེ་ངའི་སྣ་ཡིན་སྙམ་པ་དང་། བར་དུ་ངའི་སྣ་ཆད་སོང་བས་དྲི་མི་ཚོར་35

བསམ་པས། ཐ་མ་དྲི་མི་ཚོར་བའི་སྣང་བ་ཤར་བ་རེད་མ་གཏོགས།དེ་རིང་ཉིན་མོའི་སྐབས་ཀྱི་མིག་བཙུམ་ནས་གཉིད་ཚེ་མི་ལམ་གྱི་དྲི་་་་་ཚོར་མཁན་ཞིག་ཡོད་ཀྱང་། དེ་རིང་ཉིན་མོའི་སྐབས་ཀྱི་སྣ་དེས་དྲི་གཅིག་ཀྱང་ཚོར་མྱོང་བ་མ་ཡིན། དེ་བཞིན་དུ་བར་སྲིད་དང་ཕྱི་མའི་དུས་རྣམས་སུའང་ད་ལྟའི་ལུས་རོ་དང་བཅས་པ་ཤུལ་དུ་བོར་ནས་ཤི་་སོང་ཡང་། བར་སྲིད་དང་ཕྱི་མའི་དུས་ཀྱི་དྲི་ཚོར་མཁན་དེ། རང་གི་སེམས་ཡེ་གནས་ཀྱི་ཤེས་པས་རང་དྲི་རང་གི་ཚོར་བ་ཙམ་ཞིག་ལས་་་་་ཡོད་པ་མ་ཡིན་ཏེ། དེའི་ཕྱིར་ན་བཅོམ་ལྡན་འདས་ཀྱིས། སྣ་ཡི་རྣམ་པར་ཤེས་པ་ནི་མཐའ་ཡས་སོ། །ཞེས་གསུངས་སོ། །ལྕེ་ཡང་དེ་བཞིན་དུ་སོགས། འགྲེས་པའོ། །དེ་བཞིན་དུ་ལྕེའི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་ཡོད་པ་ཡིན་སྙམ་་་ན། ཤ་ལ་ནི་ཤ་ཟེར་བ་ལས་ལྕེ་མ་ཡིན། ལྤགས་ལ་ནི་ལྤགས་ཟེར་བ་ལས་ལྕེ་མ་ཡིན། ཁྲག་ལ་ཁྲག་ཟེར་བ་ལས་ལྕེ་མ་ཡིན། རྩ་རྒྱུས་ལ་རྩ་རྒྱུས་ཟེར་བ་ལས་ལྕེ་མ་ཡིན། དེ་དག་རྣམས་ལ་རང་རང་གི་མིང་བརྗོད་པ་ལས་ལྕེ་མི་ཐོགས། དེ་ལྟར་སོ་སོར་བྲལ་བ་ལ་ལྕེ་མི་ཐོགས་ཀྱང་། ལྷན་དུ་ཚོགས་པ་ལ་ལྕེ་བཏགས་པ་ཡིན་སྙམ་ན། སྲོག་ཆགས་ཤིག་གི་ལྕེ་བཅད་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་་་་་་36

བསྟན་ཀྱང་རྡུལ་བརྗོད་པ་ལས་ལྕེ་མི་ཟེར། དེ་ཉིད་ཆུ་ཡིས་སྦྲུས་པའི་འདག་པ་ལའང་འདག་པ་ཟེར་བ་ལས་ལྕེ་མི་ཟེར། རོ་མྱོང་མཁན་ཞིག་ཡིན་པས་ལྕེ་བཏགས་པ་ཡིན་སྙམ་ན། སྲོག་ཆགས་ཤི་བ་མང་པོའི་ལྕེ་བླངས་ནས། སེམས་ཅན་ལྕེ་ཆད་སོང་བ་ཞིག་གི་ལྕེ་ཤུལ་ལ་བཞག་ན་རོ་མྱོང་དགོས་ཀྱང་དེ་ནི་མྱོང་བ་མ་ཡིན། དེས་ན་ཉིན་སྣང་གི་ལྕེ་དང་། མི་སྣང་གི་ལྕེ་གཉིས་གཅིག་རེད་དང་གཉིས་རེད།གཅིག་ཡིན་ན་མདང་རྨི་ལམ་གྱི་སྐབས་སུ་ཁྱོད་ཀྱི་ལྕེ་ཆད་སོང་བ་མིས་ན། དེ་རིང་ཉིན་མོའི་སྐབས་ཀྱི་ལྕེ་དེ་ཆད་སོང་ཡོད་དགོས་ཀྱང་དེ་ནི་ཡོད་པ་མ་ཡིན། དེ་རིང་ཉིན་མོའི་སྐབས་ཀྱི་ལྕེ་དེ་ཆད་སོང་བ་ཞིག་ཡིན་ན། མདང་རྨི་ལམ་གྱི་སྐབས་རོ་སྣ་ཚོགས་པ་མྱོང་ཡང་། དེ་རིང་ཉིན་མོའི་སྐབས་ཀྱི་ལྕེ་དེས་རོ་གཅིག་ཀྱང་མྱོང་བ་མ་ཡིན། ཡང་ན་ཐ་དད་པ་ཞིག་རེད་སྙམ་ན། ལོ་གཅིག་གི་ནང་དུ་ཉིན་སུམ་བརྒྱ་དང་དྲུག་ཅུ། མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཐམ་པ་ཡོད་པས། དེ་ལ་ལྕེ་ཡང་བདུན་བརྒྱ་དང་ཉི་ཤུ་ཐམ་པ་ཡོད་དགོས། ཡོད་ན་ཡེ་ཐོག་མ་མེད་པའི་དུས་ནས་ད་ལ་ཐུག་གི་བར་གྱི་ལྕེ་དེ་དག་ཡང་ན་ཤིང་ཏ་ལའི་ལོ་མ་བརྩེགས་པ་བཞིན་དུ་སྟེང་་་་་་འོག་གི་ཚུལ་དང་། ཡང་ན་ཤིང་ཤུན་མང་གི་ལྤགས་ཤུན་བརྩེགས་པ་བཞིན་དུ་ཕྱི་ནང་གི་ཚུལ་དུ་ཡོད་དགོས། ཡོད་ན་མངོན་སུམ་མིག་་37

གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་ངའི་ལྕེ་འདི་ཆད་སོང་ན་ཕྱིན་ཆད་རོ་མི་མྱོང་སྙམ་ན། ཁྱོད་ཀྱི་དང་པོ་རོ་མྱོང་མཁན་དེ་ངའི་ལྕེ་ཡིན་བསམ་པ་དང་། བར་དུ་ངའི་ལྕེ་ཆད་སོང་བས་རོ་མི་མྱོང་སྙམ་པས། ཐ་མ་རོ་མི་མྱོང་བའི་སྣང་བ་ཤར་བ་རེད་མ་གཏོགས། དེ་རིང་ཉིན་མོའི་སྐབས་ཀྱི་མིག་བཙུམ་ནས་གཉིད་ཚེ་མི་ལམ་གྱི་རོ་མྱོང་མཁན་ཞིག་ཡོད་ཀྱང་། དེ་རིང་ཉིན་མོའི་སྐབས་ཀྱི་ལྕེ་འདིས་ནི་རོ་གཅིག་ཀྱང་མྱོང་བ་མ་ཡིན། དེ་བཞིན་དུ་བར་སྲིད་དང་ཕྱི་མའི་དུས་རྣམས་སུའང་ད་ལྟའི་ལུས་རོ་དང་བཅས་པ་ཤུལ་དུ་་བོར་ནས་ཤི་སོང་ཡང་། བར་སྲིད་དང་ཕྱི་མའི་དུས་ཀྱི་རོ་མྱོང་མཁན་དེ་རང་གི་སེམས་ཡེ་གནས་ཀྱི་ཤེས་པས་རང་གི་རོ་རང་གིས་མྱོང་བ་་་་ཙམ་ཞིག་ལས་ཡོད་པ་མ་ཡིན་ཏེ། དེའི་ཕྱིར་ན་བཅོམ་ལྡན་འདས་ཀྱིས། ལྕེ་ཡི་རྣམ་པར་ཤེས་པ་ནི་མཐའ་ཡས་སོ། །ཞེས་གསུངས་སོ། །དེ་བཞིན་དུ་ལག་པའང་སོགས། ཙམ་ཡང་མ་གྲུབ། དེ་བཞིན་དུ་ལག་པའི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་ཡོད་པ་་་ཡིན་སྙམ་ན། སོག་པ་ལ་སོག་པ་ཟེར་བ་ལས་ལག་པ་མ་ཡིན། དཔུང་པ་ལ་དཔུང་པ་ཟེར་བ་ལས་ལག་པ་མ་ཡིན། ལག་ངར་ལ་ལག་ངར་ཟེར་བ་ལས་ལག་པ་མ་ཡིན། སོར་ཚིགས་རྣམས་ལ་སོར་ཚིགས་ཟེར་38

བ་ལས་ལག་པ་མ་ཡིན། ཤ་ལ་ཤ་ཟེར་བ་ལས་ལག་པ་མ་ཡིན། ལྤགས་ལ་ལྤགས་ཟེར་བ་ལས་ལག་པ་མ་ཡིན། རུས་པ་ལ་རུས་པ་ཟེར་བ་ལས་ལག་པ་མ་ཡིན། རྐང་ལ་ཡང་རྐང་ཟེར་བ་ལས་ལག་པ་མི་ཐོགས།དེ་ལྟར་སོ་སོར་བྲལ་བ་ལ་ལག་པ་མི་ཐོགས་ཀྱང་། ལྷན་དུ་ཚོགས་པ་ལ་ལག་པ་བཏགས་པ་ཡིན་སྙམ་ན། སྲོག་ཆགས་ཤིག་གི་ལག་པ་བཅད་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་་་་་་རྡུལ་བརྗོད་པ་ལས་ལག་པ་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལའང་འདག་པ་ཟེར་བ་ལས་ལག་པ་མི་ཟེར། དེས་ན་ལས་བྱེད་མཁན་ཞིག་ཡིན་པས་ལག་པ་བཏགས་པ་ཡིན་ནམ། ལག་པ་འདི་མེད་ན་ལས་དང་བྱ་བ་བྱེད་མཁན་མེད་སྙམ་ན། མདང་རྨི་ལམ་གྱི་སྐབས་ཀྱི་ལག་པ་དང་། དེ་རིང་ཉིན་མོའི་སྐབས་ཀྱི་ལག་པ་གཉིས་གཅིག་རེད་དང་གཉིས་རེད། གཅིག་ཡིན་ན་མདང་མི་ལམ་གྱི་སྐབས་ཁྱོད་ཀྱི་ལག་པ་ཞ་ཡོད་པ་ཞིག་རྨིས་ན། དེ་རིང་ཉིན་མོའི་སྐབས་ཀྱི་ལག་པ་དེ་ཞ་ཡོད་དགོས་ཀྱང་དེ་ནི་ཡོད་པ་མ་ཡིན། དེ་རིང་ཉིན་མོའི་སྐབས་ཀྱི་ལག་པ་འདི་ཞ་ཡོད་པ་ཞིག་ཡིན་ན། མདང་རྨི་ལམ་གྱི་སྐབས་ཞིང་རྨོས་མཁར་བརྩིགས་སོ་ནམ་གྱི་ལས་སྣ་ཚོགས་བྱས་པ་་་་་་་རྨིས་ཀྱང་། དེ་རིང་ཉིན་མོའི་སྐབས་ཀྱི་ལག་པ་འདིས་ལས་གཅིག་39

ཀྱང་བྱེད་མྱོང་བ་མ་ཡིན། ཡང་ན་ཐ་དད་པ་ཞིག་རེད་སྙམ་ན། ལོ་གཅིག་གི་ནང་དུ་ཉིན་སུམ་བརྒྱ་དང་དྲུག་ཅུ། མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཐམ་པ་ཡོད་པས། དེ་ལ་ལག་པ་ཡང་བདུན་བརྒྱ་དང་ཉི་ཤུ་ཐམ་པ་ཡོད་དགོས། ཡོད་ན་ཡེ་ཐོག་མ་མེད་པའི་དུས་ནས་ད་ལ་ཐུག་གི་བར་གྱི་ལག་པ་དེ་དག་ཡང་་་ན་ཤིང་ཏ་ལའི་ལོ་མ་བརྩེགས་པ་བཞིན་དུ་སྟེང་འོག་གི་ཚུལ་དང་།ཡང་ན་ཤིང་ཤུན་མང་གི་ལྤགས་ཤུན་བརྩེགས་པ་བཞིན་དུ་ཕྱི་ནང་གི་་ཚུལ་དུ་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་ངའི་ལག་པ་འདི་ཞ་སོང་ན་ཕྱིན་ཆད་ལས་བྱེད་མི་མེད་སྙམ་ན། ཁྱོད་ཀྱིས་དང་པོ་ལས་བྱེད་མཁན་དེ་ངའི་ལག་པ་ཡིན་སྙམ་པ་དང་། བར་དུ་ངའི་ལག་པ་ཞ་སོང་བས་ལས་དང་བྱ་བ་བྱེད་མཁན་མེད་སྙམ་པས། ཐ་མ་ལས་དང་བྱ་བ་མི་བྱེད་སྣང་ཤར་བ་རེད་མ་གཏོགས། དེ་རིང་ཉིན་མོའི་སྐབས་ཀྱི་མིག་བཙུམ་ནས་གཉིད་ཚེ་རྨི་ལམ་གྱི་ལས་དང་བྱ་བ་བྱེད་མཁན་ཞིག་ཡོད་་ཀྱང་། དེ་རིང་ཉིན་མོའི་སྐབས་ཀྱི་ལག་པ་འདིས་ནི་ལས་དང་བྱ་བ་གཅིག་ཀྱང་བྱེད་མྱོང་བ་མ་ཡིན། དེ་བཞིན་དུ་བར་སྲིད་དང་ཕྱི་མའི་དུས་རྣམས་སུའང་ད་ལྟའི་ལུས་རོ་དང་བཅས་པ་ཤུལ་དུ་བོར་ནས་ཤི་་40

སོང་ཡང་། བར་སྲིད་དང་ཕྱི་མའི་དུས་ཀྱི་ལས་བྱེད་མཁན་དེ། རང་གི་སེམས་ཡེ་གནས་ཀྱི་ཤེས་པས་རང་གི་ལས་རང་གིས་བྱེད་པ་ཙམ་་་་་ཞིག་ལས་ཡོད་པ་མ་ཡིན། དེའི་ཕྱིར་ན་ལག་པའི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །དེ་བཞིན་དུ་སོག་པའི་གདགས་གཞིའི་སྟེང་དུ་ཚུགས་ཐུབ་ཏུ་་་་་་་གྲུབ་པ་ཞིག་ཡོད་པ་ཡིན་སྙམ་ན། ལྤགས་ལ་ནི་ལྤགས་ཟེར་བ་ལས་སོག་པ་མི་བཏགས། ཤ་ལ་ཤ་ཟེར་བ་ལས་སོག་པ་མི་བཏགས། རུས་པ་ལ་རུས་པ་ཟེར་བ་ལས་སོག་པ་མི་བཏགས། དེ་ལྟར་སོ་སོར་བྲལ་བ་ལ་སོག་པ་མི་ཐོགས་ཀྱང་། ལྷན་དུ་ཚོགས་པ་ལ་སོག་པ་བཏགས་པ་ཡིན་སྙམ་ན། སྲོག་ཆགས་ཤིག་གི་སོག་པ་བླངས་ནས་རྡུལ་དུ་ཕབ།རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་སོག་་་པ་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལ་ཡང་འདག་པ་བརྗོད་པ་ལས་སོག་པ་མི་ཐོགས། དེའི་ཕྱིར་ན་སོག་པའི་མིང་གི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །དེ་བཞིན་དུ་དཔུང་པའི་གདགས་གཞིའི་སྟེང་དུ་ཚུགས་ཐུབ་ཏུ་་་་གྲུབ་པ་ཞིག་ཡོད་པ་ཡིན་སྙམ་ན། ཤ་ལ་ཤ་བརྗོད་པ་ལས་དཔུང་པ་མི་ཟེར། རུས་པ་ལ་རུས་པ་བརྗོད་པ་ལས་དཔུང་པ་མི་ཟེར། ལྤགས་41

ལ་ལྤགས་བརྗོད་པ་ལས་དཔུང་པ་མི་ཟེར། རྐང་ལ་རྐང་བརྗོད་པ་ལས་དཔུང་པ་མི་ཟེར། དེ་དག་ལ་རང་རང་གི་མིང་བརྗོད་པ་ལས་དཔུང་པ་མི་ཐོགས། དེ་ལྟར་སོ་སོར་བྲལ་བ་ལ་དཔུང་པ་མི་ཐོགས་ཀྱང་། ལྷན་དུ་ཚོགས་པ་ལ་དཔུང་པ་བཏགས་པ་ཡིན་སྙམ་ན། སྲོག་ཆགས་ཤིག་གི་དཔུང་པ་བླངས་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་དཔུང་པ་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལ་ཡང་འདག་པ་བརྗོད་པ་ལས་་་་་་་་དཔུང་པ་མི་ཐོགས། དེའི་ཕྱིར་ན་དཔུང་པའི་མིང་གི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །དེ་བཞིན་དུ་ལག་ངར་གྱི་གདགས་གཞིའི་སྟེང་དུ་ཚུགས་ཐུབ་ཏུ་་་གྲུབ་པ་ཞིག་ཡོད་པ་ཡིན་སྙམ་ན། ཤ་ལ་ཤ་ཟེར་བ་ལས་ལག་ངར་མི་ཐོགས། ལྤགས་ལ་ནི་ལྤགས་ཟེར་བ་ལས་ལག་ངར་མ་ཡིན། རུས་པ་ལ་རུས་པ་ཟེར་བ་ལས་ལག་ངར་མ་ཡིན། རྐང་ལ་རྐང་ཟེར་བ་ལས་ལག་ངར་མ་ཡིན། དེ་དག་ལ་རང་རང་གི་མིང་བརྗོད་པ་ལས་ལག་ངར་མི་ཐོགས། དེ་ལྟར་སོ་སོར་བྲལ་བ་ལ་ལག་ངར་མི་ཐོགས་ཀྱང་།ལྷན་དུ་ཚོགས་པ་ལ་ལག་ངར་བཏགས་པ་ཡིན་སྙམ་ན། སྲོག་ཆགས་ཤིག་གི་ལག་ངར་བཅད་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ།42

རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་་ལ་བསྟན་ཀྱང་རྡུལ་བརྗོད་པ་ལས་ལག་ངར་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལའང་འདག་པ་ཟེར་བ་ལས་ལག་ངར་མི་་་་་་ཐོགས། དེའི་ཕྱིར་ན་ལག་ངར་གྱི་མིང་ཡུལ་མེད་དུ་སྟོང་པ་ལས་གདགས་གཞི་བདེན་གྲུབ་ཅན་དུ་རྡུལ་ཕྲ་རབ་ཀྱི་ཆ་ཙམ་ཡང་གྲུབ་་་་་་མྱོང་བ་མ་ཡིན་ནོ། །ལུས་དང་ཕུང་པོ་སོགས། སྟོང་པ་ཉིད་དོ། །དེ་བཞིན་དུ་ལུས་དང་ཕུང་པོའི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་་་་་་་ཡོད་པ་ཡིན་སྙམ་ན། སྒལ་ཚིགས་ལ་སྒལ་ཚིགས་བརྗོད་པ་ལས་ལུས་དང་ཕུང་པོ་མི་ཐོགས། རྩིབ་མ་ལ་རྩིབ་མ་བརྗོད་པ་ལས་ལུས་དང་ཕུང་པོ་མི་ཐོགས། བྲང་ལ་བྲང་བརྗོད་པ་ལས་ལུས་དང་ཕུང་པོ་མི་ཐོགས། ཤ་ལ་ཤ་བརྗོད་པ་ལས་ལུས་དང་ཕུང་པོ་མི་ཐོགས། ལྤགས་ལ་ལྤགས་བརྗོད་པ་ལས་ལུས་དང་ཕུང་པོ་མི་ཐོགས། རུས་པ་ལ་རུས་པ་བརྗོད་པ་ལས་ལུས་དང་ཕུང་པོ་མི་ཐོགས། དེ་བཞིན་དུ་སྙིང་ལ་སྙིང་བརྗོད་པ་ལས་ལུས་དང་ཕུང་པོ་མི་ཐོགས། གློ་བ་ལ་གློ་བ་བརྗོད་པ་ལས་ལུས་དང་ཕུང་པོ་མི་ཐོགས། མཆིན་པ་ལ་མཆིན་པ་བརྗོད་པ་ལས་ལུས་དང་ཕུང་པོ་མི་ཐོགས། མཆིན་ཁྲི་ལ་མཆིན་ཁྲི་བརྗོད་པ་ལས་ལུས་དང་ཕུང་པོ་མི་ཐོགས། མཚེར་པ་ལ་མཚེར་པ་བརྗོད་པ་43

ལས་ལུས་དང་ཕུང་པོ་མི་ཐོགས། མཁལ་མ་ལ་མཁལ་མ་བརྗོད་པ་ལས་ལུས་དང་ཕུང་པོ་མི་ཐོགས། རྒྱུ་མ་ལ་རྒྱུ་མ་བརྗོད་པ་ལས་ལུས་དང་ཕུང་པོ་མི་ཐོགས། དེ་དག་རྣམས་ལ་རང་རང་གི་མིང་བརྗོད་པ་ལས་ལུས་དང་ཕུང་པོ་མི་ཟེར། དེ་ལྟར་སོ་སོར་བྲལ་བ་ལ་ལུས་དང་ཕུང་པོ་མི་ཐོགས་ཀྱང་། ལྷན་དུ་ཚོགས་པ་ལ་བཏགས་པ་ཡིན་སྙམ་ན།སྲོག་ཆགས་ཤིག་གི་རོ་བླངས་ནས་བཏགས་ཀྱང་རོ་བརྗོད་པ་ལས་་་་་་་ལུས་དང་ཕུང་པོ་མི་ཐོགས། དེ་ཉིད་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་ལུས་དང་ཕུང་པོ་མི་ཐོགས།ཆུ་ཡིས་སྦྲུས་བའི་འདག་པ་ལ་ཡང་འདག་པ་བརྗོད་པ་ལས་ལུས་དང་་ཕུང་པོ་མི་ཟེར། དེའི་ཕྱིར་ན་ལུས་དང་ཕུང་པོའི་མིང་གི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །རྐང་ལའང་སོགས། དེ་དག་མི་བྱའོ། །དེ་བཞིན་དུ་རྐང་པ་ལའང་མིང་གི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་་་་་་་ཡོད་པ་ཡིན་སྙམ་ན། དབྱི་ལ་ནི་དཔྱི་བརྗོད་པ་ལས་རྐང་པ་མི་ཟེར།བརླ་ལ་ནི་བརླ་བརྗོད་པ་ལས་རྐང་པ་མི་ཐོགས། རྗེ་ངར་ལ་རྗེ་ངར་བརྗོད་པ་ལས་རྐང་པ་མི་ཐོགས། བོལ་བ་ལ་ཡང་བོལ་བ་བརྗོད་པ་ལས་རྐང་པ་མི་ཐོགས། དེ་དག་རྣམས་ཀྱི་ཕྱིའི་ལྤགས་ལ་ཕྱི་ལྤགས་44

བརྗོད་པ་ལས་རྐང་པ་མི་ཐོགས། བར་གྱི་ཤ་ལ་བར་ཤ་བརྗོད་པ་ལས་རྐང་པ་མི་ཐོགས། ནང་གི་རུས་པ་ལ་ནང་གི་རུས་པ་བརྗོད་པ་ལས་རྐང་པ་མི་ཐོགས། གསང་བ་རྐང་ལ་རྐང་བརྗོད་པ་ལས་རྐང་པ་མི་ཐོགས། དེ་ལྟར་སོ་སོར་བྲལ་བ་ལ་རྐང་པ་མི་ཐོགས་ཀྱང་། ལྷན་དུ་ཚོགས་པ་ལ་རྐང་པ་བཏགས་པ་ཡིན་སྙམ་ན། སྲོག་ཆགས་ཤིག་གི་རྐང་པ་བཅད་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་་ཀྱང་རྡུལ་བརྗོད་པ་ལས་རྐང་པ་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལ་ཡང་འདག་པ་བརྗོད་པ་ལས་རྐང་པ་མི་ཟེར འགྲོ་འདུག་བྱེད་མཁན་འདི་རྐང་པ་ཡིན་པས། རྐང་པ་མེད་ན་འགྲོ་འདུག་བྱེད་མཁན་མེད་སྙམ་ན། རྨི་ལམ་གྱི་རྐང་པ་དང་། ཉིན་མོའི་སྐབས་ཀྱི་རྐང་པ་གཉིས་གཅིག་རེད་དང་གཉིས་རེད། གཅིག་ཡིན་ན་མདང་རྨི་ལམ་གྱི་སྐབས་སུ་ཁྱོད་ཀྱི་རྐང་པ་ཞ་ཡོད་པ་ཞིག་རྨིས་ན།དེ་རིང་ཉིན་མོའི་སྐབས་ཀྱི་རྐང་པ་དེ་ཞ་ཡོད་དགོས་ཀྱང་དེ་ནི་ཡོད་་་་པ་མ་ཡིན། དེ་རིང་ཉིན་མོའི་སྐབས་ཀྱི་རྐང་པ་དེ་ཞ་ཡོད་པ་ཞིག་ཡིན་ན། མདང་མི་ལམ་གྱི་སྐབས་ཡུལ་ནས་ཡུལ་དུ་འགྲོ་འདུག་དང་གར་བྱེད་པ་སོགས་བྱས་ཀྱང་། དེ་རིང་ཉིན་མོའི་སྐབས་ཀྱི་རྐང་པ་དེས་ནི་འགྲོ་འདུག་གཅིག་ཀྱང་བྱེད་མྱོང་བ་མ་ཡིན། ཡང་ན་ཐ་དད་45

པ་ཞིག་རེད་སྙམ་ན། ལོ་གཅིག་གི་ནང་དུ་ཉིན་སུམ་བརྒྱ་དང་དྲུག་ཅུ།མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཐམ་པ་ཡོད་པས། དེ་ལ་རྐང་པ་ཡང་བདུན་བརྒྱ་དང་ཉི་ཤུ་ཐམ་པ་ཡོད་དགོས། ཡོད་ན་ཡེ་ཐོག་མ་མེད་པའི་དུས་ནས་ད་ལ་ཐུག་གི་བར་གྱི་རྐང་པ་དེ་དག་ཡང་ན་ཤིང་ཏ་ལའི་ལོ་མ་བརྩེགས་པ་བཞིན་དུ་སྟེང་་་་འོག་གི་ཚུལ་དང་། ཡང་ན་ཤིང་ཤུན་མང་གི་ལྤགས་ཤུན་བརྩེགས་པ་བཞིན་དུ་ཕྱི་ནང་གི་ཚུལ་དུ་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་ངའི་རྐང་པ་འདི་ཞ་སོང་ན་ཕྱིན་ཆད་འགྲོ་འདུག་བྱེད་མི་མེད་སྙམ་ན།ཁྱོད་ཀྱི་དང་པོ་འགྲོ་འདུག་བྱེད་མཁན་དེ་ངའི་རྐང་པ་ཡིན་སྙམ་པ་་་་་དང་། བར་དུ་ངའི་རྐང་པ་ཞ་སོང་བས་འགྲོ་རྒྱུ་མེད་སྙམ་པས། ཐ་མ་འགྲོ་རྒྱུ་མེད་སྣང་ཤར་བ་རེད་མ་གཏོགས། དེ་རིང་ཉིན་མོའི་སྐབས་ཀྱི་མིག་བཙུམ་ནས་གཉིད་ཚེ། མི་ལམ་གྱི་འགྲོ་འདུག་བྱེད་མཁན་ཞིག་ཡོད་ཀྱང་། དེ་རིང་ཉིན་མོའི་སྐབས་ཀྱི་རྐང་པ་འདིས་ནི་འགྲོ་འདུག་གཅིག་ཀྱང་བྱེད་མྱོང་བ་མ་ཡིན། དེ་བཞིན་དུ་བར་སྲིད་དང་ཕྱི་མའི་དུས་རྣམས་སུའང་ད་ལྟའི་ལུས་རོ་དང་བཅས་པ་ཤུལ་དུ་བོར་་ནས་ཤི་སོང་ཡང་། བར་སྲིད་དང་ཕྱི་མའི་དུས་ཀྱི་འགྲོ་འདུག་བྱེད་46

མཁན་དེ། རང་གི་སེམས་ཡེ་གནས་ཀྱི་ཤེས་པས་རང་གི་ཀློང་དུ་རང་གིས་གར་བྱེད་པ་ཙམ་ཞིག་ལས་ཡོད་པ་མ་ཡིན། དེའི་ཕྱིར་ན་རྐང་པའི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །དེ་བཞིན་དུ་དབྱི་ཡང་གདགས་གཞིའི་སྟེང་དུ་ཚུགས་ཐུབ་ཏུ་་་་་་་གྲུབ་པ་ཞིག་ཡོད་པ་ཡིན་སྙམ་ན། ཤ་ལ་ནི་ཤ་བརྗོད་པ་ལས་དབྱི་མི་ཐོགས། ལྤགས་ལ་ནི་ལྤགས་བརྗོད་པ་ལས་དཔྱི་མི་ཐོགས། རུས་པ་ལ་རུས་པ་བརྗོད་པ་ལས་དཔྱི་མི་ཐོགས། རྩ་རྒྱུས་ལ་རྩ་རྒྱུས་བརྗོད་པ་ལས་དཔྱི་མི་ཐོགས། དེ་རྣམས་ལ་རང་རང་གི་མིང་བརྗོད་པ་ལས་དབྱི་མི་ཐོགས། དེ་ལྟར་སོ་སོར་བྲལ་བ་ལ་མི་ཐོགས་ཀྱང་། ལྷན་དུ་ཚོགས་པ་ལ་བཏགས་པ་ཡིན་སྙམ་ན། སྲོག་ཆགས་ཤིག་གི་དཔྱི་བཅད་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་་་་་་རྡུལ་བརྗོད་པ་ལས་དཔྱི་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལ་ཡང་འདག་པ་བརྗོད་པ་ལས་དབྱི་མི་ཟེར། དེའི་ཕྱིར་ན་དཔྱིའི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །དེ་བཞིན་དུ་བརླ་ཡང་མིང་གི་གདགས་གཞིའི་སྟེང་དུ་ཚུགས་་་་་་་ཐུབ་ཏུ་གྲུབ་པ་ཞིག་ཡོད་པ་ཡིན་སྙམ་ན། ཕྱིའི་ལྤགས་ལ་་ལྤགས་བརྗོད་པ་ལས་བརླ་མི་ཐོགས། བར་གྱི་ཤ་ལ་ཤ་བརྗོད་པ་ལས་བརླ་མི་47

ཐོགས། ནང་གི་རུས་པ་ལ་རུས་པ་བརྗོད་པ་ལས་བརླ་མི་ཐོགས། རྩ་རྒྱུས་ལ་རྩ་རྒྱུས་བརྗོད་པ་ལས་བརླ་མི་ཐོགས། གསང་བ་རྐང་ལ་རྐང་བརྗོད་པ་ལས་བརླ་མི་ཐོགས། དེ་ལྟར་སོ་སོར་བྲལ་བ་ལ་བརླ་མི་ཐོགས་ཀྱང་། ལྷན་དུ་ཚོགས་པ་ལ་བརླ་བཏགས་པ་རེད་སྙམ་ན།སྲོག་ཆགས་ཤིག་གི་བརླ་བཅད་ནས་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་བརླ་མི་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལའང་འདག་པ་བརྗོད་པ་ལས་བརླ་མི་་་་་་་་་ཐོགས། དེའི་ཕྱིར་བརླའི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །དེ་བཞིན་དུ་རྗེ་ངར་ཡང་གདགས་གཞིའི་སྟེང་དུ་ཚུགས་ཐུབ་ཏུ་་་གྲུབ་པ་ཞིག་ཡོད་པ་ཡིན་སྙམ་ན། ཕྱིའི་ལྤགས་ལ་ལྤགས་བརྗོད་པ་ལས་རྗེ་ངར་མི་ཐོགས། བར་གྱི་ཤ་ལ་ཤ་བརྗོད་པ་ལས་རྗེ་ངར་མི་ཐོགས། ནང་གི་རུས་པ་ལ་རུས་པ་བརྗོད་པ་ལས་རྗེ་ངར་མི་ཐོགས།རྩ་རྒྱུས་ལ་རྩ་རྒྱུས་བརྗོད་པ་ལས་རྗེ་ངར་མི་ཐོགས། གསང་བ་རྐང་ལ་རྐང་བརྗོད་པ་ལས་རྗེ་ངར་མི་ཐོགས། དེ་ལྟར་སོ་སོར་བྲལ་བ་ལ་རྗེ་ངར་མི་ཐོགས་ཀྱང་། ལྷན་དུ་ཚོགས་པ་ལ་རྗེ་ངར་བཏགས་པ་ཡིན་སྙམ་ན། སྲོག་ཆགས་ཤིག་གི་རྗེ་ངར་བཅད་ནས་རྡུལ་དུ་ཕབ། རྡུལ་48

རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་རྗེ་ངར་མི་་་་་ཐོགས། དེ་ཉིད་ཆུ་ཡིས་སྦྲུས་པའི་འདག་པ་ལ་ཡང་འདག་པ་བརྗོད་པ་ལས་རྗེ་ངར་མི་ཐོགས། དེའི་ཕྱིར་ན་རྗེ་ངར་གྱི་མིང་གི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །ཕྱིའི་རི་བོ་སོགས། མ་ཡིན། དེ་བཞིན་དུ་ཕྱི་སྣོད་ཀྱི་འཇིག་རྟེན་ལའང་རི་བོ་ལྟ་བུ་ལ་མཚོན་ན། རི་བོའི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་ཡོད་པ་ཡིན་སྙམ་ན། ས་ལ་ནི་ས་ཟེར་བ་ལས་རི་བོ་མི་ཐོགས། དེ་བཞིན་དུ་རྩྭ་ལ་རྩྭ་བརྗོད་པ་ལས་རི་བོ་མི་ཟེར། ཤིང་ལ་ཤིང་བརྗོད་པ་ལས་རི་བོ་མི་ཟེར། རྡོ་ལ་ནི་རྡོ་བརྗོད་པ་ལས་རི་བོ་མི་ཟེར། བྲག་ལ་བྲག་བརྗོད་པ་ལས་རི་བོ་མི་ཟེར། ཆུ་ལ་ཆུ་བརྗོད་པ་ལས་རི་བོ་མི་ཟེར། རླན་ལ་རླན་བརྗོད་པ་ལས་རི་བོ་མི་ཐོགས། དེ་ལྟར་སོ་སོར་བྲལ་བ་ལ་རི་བོ་མི་ཐོགས་ཀྱང་། ལྷན་དུ་ཚོགས་པ་ལ་རི་བོ་བཏགས་པ་ཡིན་སྙམ་ན། ཆ་གཅིག་ཚུར་བཅད་ནས་ལྷོ་རྒྱལ་འཛམ་བུའི་གླིང་གི་མི་ལ་བསྟན་ཀྱང་ས་བོང་རྡོ་བོང་་་་་་་བརྗོད་པ་ལས་རི་བོ་མི་ཐོགས། དེ་ཉིད་རྡུལ་དུ་ཕབ། རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་རི་བོ་མི་ཐོགས། ཆུ་ཡིས་49

སྦྲུས་པའི་འདག་པ་ལ་ཡང་འདག་པ་བརྗོད་པ་ལས་རི་བོ་མི་ཟེར།དེའི་ཕྱིར་ན་རི་བོའི་མིང་གི་གདགས་གཞི་ཡུལ་མེད་དུ་སྟོང་སོང་བ་་་་་ཡིན་ནོ། །ཁང་ཁྱིམ་གྱི་སོགས། མ་གྲུབ་པ་ཡིན། དེ་བཞིན་དུ་ཁང་ཁྱིམ་གྱི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་ཡོད་པ་ཡིན་སྙམ་་་ན། ས་ལ་ནི་ས་བརྗོད་པ་ལས་ཁང་པ་མི་ཟེར། རྡོ་ལ་ནི་རྡོ་བརྗོད་པ་ལས་ཁང་པ་མི་ཟེར། རྩིགས་པ་ལའང་རྩིགས་པ་བརྗོད་པ་ལས་ཁང་པ་མི་ཟེར། ཀ་བ་ལ་ནི་ཀ་བ་བརྗོད་པ་ལས་ཁང་པ་མི་ཟེར།གཤམ་ལ་ནི་གཤམ་བརྗོད་པ་ལས་ཁང་པ་མི་ཟེར། གདུང་མ་ལ་གདུང་མ་བརྗོད་པ་ལས་ཁང་པ་མི་ཟེར། དེ་བཞིན་དུ་ཕྱི་ལ་ཕྱི་བརྗོད་པ་ལས་ཁང་པ་མི་ཟེར། ནང་ལ་ནང་བརྗོད་པ་ལས་ཁང་པ་མི་ཐོགས། དེ་ལྟར་སོ་སོར་བྲལ་བ་ལ་ཁང་པ་མི་ཐོགས་ཀྱང་། ལྷན་དུ་ཚོགས་པ་ལ་ཁང་པ་བཏགས་པ་ཡིན་སྙམ་ན། དེ་དག་དུམ་བུ་གཅིག་ཚུར་བཅད་ནས། འཛམ་བུའི་གླིང་གི་མི་ལ་བསྟན་ཀྱང་ས་བོང་རྡོ་བོང་བརྗོད་པ་ལས་ཁང་པ་མི་ཟེར། དེ་ཉིད་རྡུལ་དུ་ཕབ།རྡུལ་རྡུལ་ཕྲན་དུ་ཕབ། རྡུལ་ཕྲན་ཆ་མེད་དུ་བཏང་ནས་ལྷོ་རྒྱལ་འཛམ་བུའི་གླིང་གི་མི་རྣམས་ལ་བསྟན་ཀྱང་རྡུལ་བརྗོད་པ་ལས་ཁང་་་པ་མི་ཐོགས། ཆུ་ཡིས་སྦྲུས་པའི་འདག་པ་ལའང་འདག་པ་བརྗོད་པ་50

ལས་ཁང་པ་མི་ཐོགས། དེའི་ཕྱིར་ན་ཁང་པའི་གདགས་གཞི་ཡུལ་མེད་དུ་སྟོང་སོང་བ་ཡིན་ནོ། །མི་དང་རྟ་ཁྱི་སོགས། དེས་སྟོན་ཏོ། །དེ་བཞིན་དུ་མི་དང་རྟ་དང་ཁྱིའི་གདགས་གཞིའི་སྟེང་དུ་ཚུགས་ཐུབ་ཏུ་གྲུབ་པ་ཞིག་ཡོད་པ་ཡིན་་་སྙམ་ན། མིག་ལ་མིག་བརྗོད་པ་ལས་མི་དང་རྟ་དང་ཁྱི་མི་ཐོགས། རྣ་བ་ལ་རྣ་བ་བརྗོད་པ་ལས་མི་དང་རྟ་དང་ཁྱི་མི་ཐོགས། སྣ་ལ་སྣ་བརྗོད་པ་ལས་མི་དང་རྟ་དང་ཁྱི་མི་ཐོགས། ལྕེ་ལ་ལྕེ་བརྗོད་པ་ལས་མི་དང་རྟ་དང་ཁྱི་མི་ཐོགས། དེ་དག་རྣམས་ཀྱི་ཕྱིའི་ལྤགས་ལ་ལྤགས་བརྗོད་པ་ལས་མི་དང་རྟ་དང་ཁྱི་མི་ཐོགས། བར་གྱི་ཤ་ལ་ཤ་བརྗོད་པ་ལས་མི་དང་རྟ་དང་ཁྱི་མི་ཐོགས། ཁྲག་ལ་ཁྲག་བརྗོད་པ་ལས་མི་དང་རྟ་དང་ཁྱི་མི་ཐོགས། ནང་གི་རུས་པ་ལ་རུས་པ་བརྗོད་པ་ལས་མི་དང་རྟ་དང་ཁྱི་མི་ཐོགས། གསང་བ་རྐང་ལ་རྐང་བརྗོད་པ་ལས་མི་དང་རྟ་དང་ཁྱི་མི་ཐོགས། རྩ་ལ་རྩ་བརྗོད་པ་ལས་མི་དང་རྟ་དང་ཁྱི་མི་ཐོགས། རྒྱུས་པ་ལ་རྒྱུས་པ་བརྗོད་པ་ལས་མི་དང་རྟ་དང་ཁྱི་མི་ཐོགས། རྣམ་པར་ཤེས་པ་དང་བཅས་པ་ལའང་རང་རང་གི་མིང་བརྗོད་པ་ལས་མི་དང་རྟ་དང་ཁྱི་མི་ཐོགས། དེའི་ཕྱིར་ན་མི་རྟ་ཁྱི་དང་བཅས་པའི་མིང་གི་གདགས་གཞི་ཡུལ་མེད་དུ་སྟོང་སོང་བ་ལྟར་་་ཐམས་ཅད་དེས་ཀྱང་སྟོན་ཏོ་གསུངས་སོ། །51

དཔེར་ན་རྫས་རྣམས་སོགས། བཞིན་ནོ། །དཔེར་ན་རྫས་རྣམས་ལའང་རྔ་ལྟ་བུ་ལ་མཚོན་ན། ཤིང་ལ་ཤིང་བརྗོད་པ་ལས་རྔ་མི་ཐོགས།ཀོ་བ་ལ་ཀོ་བ་བརྗོད་པ་ལས་རྔ་མི་ཐོགས། ཕྱི་ལ་ཕྱི་བརྗོད་པ་ལས་རྔ་མི་ཐོགས། ནང་ལ་ནང་བརྗོད་པ་ལས་རྔ་མི་ཐོགས། དེའི་ཕྱིར་ན་རྔའི་གདགས་གཞི་ཡུལ་མེད་དུ་སྟོང་སོང་བ་ཡིན། དེ་བཞིན་དུ་གྲི་ཡང་ལྕགས་ལ་ལྕགས་བརྗོད་པ་ལས་གྲི་མི་ཐོགས། སོ་ལ་སོ་བརྗོད་པ་ལས་གྲི་མི་ཐོགས། ལྟག་པ་ལ་ལྟག་པ་བརྗོད་པ་ལས་གྲི་མི་ཐོགས། རྩེ་མོ་ལ་རྩེ་མོ་བརྗོད་པ་ལས་གྲི་མི་ཐོགས། ཡུ་བ་ལ་ཡུ་བ་བརྗོད་པ་ལས་གྲི་མི་ཐོགས། དེའི་ཕྱིར་ན་གྲིའི་གདགས་གཞི་ཡུལ་མེད་དུ་སྟོང་སོང་བ་ཡིན། མིང་འགྱུར་བ་ཡང་དཔེར་ན་གྲི་ཡིས་འབུག་བྱས་ཚེ་འབུག་བརྗོད་པ་ལས་གྲི་ཟེར་བ་མ་ཡིན། འབུག་གིས་ཁབ་བྱས་ཚེ་ཁབ་བརྗོད་པ་ལས་འབུག་མི་ཟེར། དེ་བཞིན་དུ་མིང་སྔ་མ་ཐམས་ཅད་ཡུལ་མེད་དུ་སོང་བ་བཞིན། འདམ་བུ་གཅིག་ཁོང་སྟོང་ན་ཐམས་ཅད་སྟོང་པ་རུ་ཤེས་དགོས། དེའི་ཕྱིར་ན་དོན་ལ་ཐམས་ཅད་བློས་བཏགས་པ་ཙམ་ལས་བདེན་གྲུབ་ཅན་དུ་གྲུབ་པ་རྡུལ་ཕྲ་རབ་ཀྱི་ཆ་་་་་ཙམ་ཡང་མེད་པའི་ཚུལ་ཤེས་པར་གྱིས་ཤིག དེ་ལྟར་གང་ཟག་གི་བདག་ཅེས་བྱ་བ་དང་། མིང་གི་གདགས་གཞི་བཙལ་བ་འདི་གཉིས་ཀ་བདག་གི་བླ་མ་འཕགས་མཆོག་ཐུགས་རྗེ་ཆེན་པོས་མི་ལམ་གྱི་་་་་་་་52

སྐབས་སུ་གསུངས་པ་ལ་བརྟེན་ནས་བདག་གིས་རྟོགས་པ་ཡིན་ནོ་་་་་་་གསུངས་སོ། །དེ་ནས་སྟོང་པ་ལས་སྣང་ཕྱོགས་རྟེན་འབྲེལ་གྱི་རོལ་པར་འཆར་་་ཚུལ་ནི། སླར་ཡང་ཨོ་རྒྱན་སོགས། སྣང་བ་ལྟ་བུའོ། །སླར་ཡང་ཨོ་རྒྱན་མཚོ་སྐྱེས་རྡོ་རྗེའི་ཡེ་ཤེས་སྒྱུ་མའི་སྐུ་དང་མཇལ་པའི་ཚེ་ན་་་་་་་་་་གདམས་པ་སྣང་བ་སྒྱུ་མར་སྦྱོང་བའི་གདམས་པ་རྒྱུ་རྐྱེན་འཕྲད་པའི་་་རྟེན་འབྲེལ་དུ་ངོ་སྤྲད་པ་ཡིན། དེ་ལ་ཨོ་རྒྱན་ཆེན་པོས། སྒྱུ་མ་སྨིག་རྒྱུ་མི་ལམ་གཟུགས་བརྙན་དང་། །དྲི་ཟའི་གྲོང་ཁྱེར་བྲག་ཆ་ལྟ་བུར་སྤྱོད།།ཆུ་ཟླ་ཆུ་བུར་མིག་ཡོར་སྤྲུལ་པ་སོགས། །ཤེས་བྱ་སྒྱུ་མའི་དཔེ་བཅུ་དེ་བཞིན་དུ། །འཁོར་འདས་ཆོས་རྣམས་ཁྱོད་ཀྱིས་ཤེས་པར་གྱིས། །གསུངས་པ་བཞིན། རྟེན་འབྲེལ་སྒྱུ་མའི་དཔེ་བཅུར་ངོ་སྤྲོད་པ་ནི། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས།རྐྱེན་ངར་འཛིན་ཤེས་པ་དང་འཕྲལ་བྱུང་གི་རྣམ་པར་རྟོག་པ་ལ་རྐྱེན་་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་སྣ་ཚོགས་ཆོས་ཁམས་རྒྱ་མཚོའི་སྣང་བ་མེད་བཞིན་དུ་འབྱུང་བ་ཡིན།རྟེན་གང་ལ་བརྟེན་ན་གཞི་ལ་རྦེརྟེན། འབྲེལ་སུ་དང་འབྲེལ་ན་གཞི་དང་སྣ་ཚོགས་ཆོས་ཁམས་རྒྱ་མཚོའི་སྣང་བ་གཉིས་མེད་ཟུང་འཇུག་་་་ཏུ་འབྲེལ། འབྱུང་ཅི་འབྱུང་ན་སྣ་ཚོགས་ཆོས་ཁམས་རྒྱ་མཚོའི་སྣང་53

བ་མེད་བཞིན་དུ་འབྱུང་བ་ཡིན། དེའི་དཔེ་སྒྱུ་མ་ལྟ་བུ་ཞིག་ཡིན་ཏེ།དཔེར་ན་སྒྱུ་མ་མཁན་གྱི་སྐྱེས་བུ་དེ་ཡུལ་ངམ་འབྲོག་འཇིགས་སུ་རུང་་བ་ཤིང་ཚེར་མ་ཅན་དང་རྡོ་གསེག་མ་ཅན་རི་མཐོ་ལུང་ཟབ་ཞིག་ཏུ་་་་ཕྱིན་ཏེ། ལྟད་མོ་མཁན་མང་པོ་ཞིག་བསྡུས་ནས། སྒྱུ་མའི་རྫས་སྔགས་ནམ་མཁའ་ལ་གཏོར་ནས་བསམ་བྱ་ནི། སྐྱ་མིའི་ཉིན་ལམ་བཅོ་བརྒྱད་ཀྱིས་བསྐོར་སའི་ཐང་ཆེན་པོ་ཞིག་གི་དབུས་སུ་མཁར་གྲུ་བཞི་་་དང་སྒོ་བཞི་དགུ་ཐོག་གན་ཇི་ར་དང་བཅུ་ཐོག་ཡོད་པ། ཕྱིའི་ལྕགས་རི་རིན་པོ་ཆེ་སྣ་ཚོགས་ལས་གྲུབ་པའི་བསྐོར་བའི་ནང་དུ་བཟོ་རིགས་་ཆེན་པོ་བཅོ་བརྒྱད་ཡོད་པ། ས་གཞིའི་ཁམས་ཐམས་ཅད་མེ་ཏོག་དཀར་པོ་དང་དམར་པོ་དང་སེར་པོ་དང་ལྗང་གུ་དང་སྔོན་པོས་་་་་་་་ཁེབས་པ། བྱ་དང་རི་དྭགས་སྤུ་སྡུག་མཛེས་ཤིང་ཡིད་དུ་འོང་བས་གང་བ། རྒྱ་བོད་ཧོར་གསུམ་གྱི་མི་དང་། རྟ་དང་གླང་པོ་ཆེ་ལ་སོགས་པ་བསམ་གྱིས་མི་ཁྱབ་པའི་གྱེས་འདུ་རྒྱུན་མི་ཆད་པ་ཞིག་བསམ་བས།ཕ་རོལ་བ་ལྟད་མོ་མཁན་རྣམས་ཀྱི་མིག་སྣང་ལ་དེ་བཞིན་དུ་སྣང་བ་་་་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་ནམ་མཁའ་དྭངས་གསལ་འཆར་རུང་གི་ནུས་པ་ཅན་དང་། ཕ་རོལ་གྱི་མིག་གཟུགས་འཆར་རུང་གི་ནུས་པ་ཅན་དེ་ལ་རྒྱུ་བྱས། རྐྱེན་སྒྱུ་མའི་རྫས་སྔགས་དང་སྒྱུ་མ་མཁན་གྱི་བསམ་བྱ་ལ་རྐྱེན་བྱས། དེ་གཉིས་རྒྱུ་54

རྐྱེན་དུས་འཛོམས་པའི་ཚེ་ན་རྟེན་འབྲེལ་སྒྱུ་མའི་སྣང་བ་མེད་བཞིན་་་དུ་འབྱུང་། རྟེན་གང་ལ་བརྟེན་ན་ནམ་མཁའ་ལ་བརྟེན། འབྲེལ་སུ་དང་འབྲེལ་ན་ནམ་མཁའ་དང་སྒྱུ་མའི་སྣང་བ་གཉིས་མེད་ཟུང་་་་་་་་་འཇུག་ཏུ་འབྲེལ། འབྱུང་ཅི་འབྱུང་ན་སྒྱུ་མའི་སྣང་བ་མེད་བཞིན་དུ་འབྱུང་བ་ཡིན་ནོ། །སྣང་བའི་ཆོས་ཐམས་ཅད་སོགས། འབྲེལ་བའོ། །དེ་ལ་ཕྱི་སྣང་བ་སྣོད་ཀྱི་འཇིག་རྟེན་རྒྱ་ཆེ་བ། ནང་གཡོ་བ་བཅུད་ཀྱི་སེམས་ཅན་གྲངས་མང་བ། བར་འདོད་ཡོན་ལྔའི་ཡུལ་སྣང་བཀོད་ལེགས་པ་དེ་དག་ཐམས་ཅད་མེད་བཞིན་དུ་ངར་འཛིན་གྱི་ཤེས་པའི་དབང་གིས་་་་སྣང་བ་ནི་དཔེ་སྨིག་རྒྱུ་ལྟ་བུ་ཞིག་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་ནམ་མཁའ་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་ས་གཞིའི་ཁམས་སུ་དྲོད་གཤེར་འཛོམས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་སྨིག་རྒྱུའི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་ནམ་མཁའ་ལ་བརྟེན། འབྲེལ་སུ་དང་འབྲེལ་ན་ནམ་མཁའ་དང་སྨིག་རྒྱུའི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་སྨིག་རྒྱུའི་སྣང་བ་མེད་བཞིན་དུ་འབྱུང་བ་ཡིན་ནོ། །ཡུལ་ལ་མངོན་པར་ཞེན་པ་རྨི་ལམ་ན་སོགས། ཡིན་ནོ། །དེ་ཡང་55

རྨི་ལམ་གྱི་སྐབས་སུ་ཕྱི་སྣང་བ་སྣོད་ཀྱི་འཇིག་རྟེན་རྒྱ་ཆེ་བ། ནང་གཡོ་བ་བཅུད་ཀྱི་སེམས་ཅན་གྲངས་མང་བ། བར་འདོད་ཡོན་ལྔའི་ཡུལ་སྣང་བཀོད་ལེགས་པ་དེ་དག་ཐམས་ཅད་ལ་འདི་མི་ལམ་ཡིན།ང་ཡུལ་གཞན་ཞིག་ན་ཡོད་པར་མི་བསམ་པར་བདེན་གྲུབ་ཅན་དུ་་་་་་འཛིན་པ་ཡིན། དེ་བཞིན་དུ་བརྩིགས་པའི་མཁར། རྨོས་པའི་ཞིང་།བསགས་པའི་རྒྱུ་རྫས་ལོངས་སྤྱོད་ཐམས་ཅད་ལ། ངའི་ཕ་ཁུ་བཟང་པོའི་དུས་ནས་ཡིན་བསམ་པ་དང་། དེ་བཞིན་དུ་དགྲ་དང་གཉེན་དང་གནས་དང་ཡུལ་བདག་པོ་འདི་དང་འདིའོ་རུ་བཟུང་ནས་མི་་་་་་་ལམ་གྱི་ཡུལ་ལ་བདེན་ཞེན་གྱིས་འཆིང་བ་བཞིན་དུ་ཉིན་སྣང་དང་མི་་སྣང་བར་སྲིད་དང་ཕྱི་མའི་སྣང་བ་ཐམས་ཅད་ལ་མི་ལམ་གྱི་སྣང་བ་་་་བཞིན་དུ་མེད་བཞིན་སྣང་བ་ལ་བདེན་ཞེན་གྱི་དབང་གིས་འཁྲུལ་བ་་་ནི་དཔེ་རྨི་ལམ་ལྟ་བུ་ཞིག་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་སྐྱེས་བུ་གཉིད་དུ་ཕྱོགས་པའི་ཤེས་ཉམས་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་རྨི་ལམ་གྱི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་རྨི་ལམ་གྱི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་རྨི་ལམ་གྱི་56

སྣང་བ་མེད་བཞིན་དུ་འབྱུང་བ་ཡིན་ནོ། །བདག་རྐྱེན་ལས་སོགས། སྣང་བ་ལྟ་བུའོ། །དེ་ཡང་ང་མེད་པ་ལ་ང་རུ་བཟུང་། བདག་མེད་པ་ལ་བདག་ཏུ་བཟུང་བའི་བདག་ཅིག་ཚུར་བཅད་པས་རྐྱེན་ལས། གཞན་སྣོད་བཅུད་དང་སྣང་བ་ཐ་དད་དུ་སྣང་བ་ནི་དཔེ་གཟུགས་བརྙན་ལྟ་བུ་ཞིག་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་མེ་ལོང་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་ཕ་རོལ་བའི་བྱད་དང་གཟུགས་བསྟན་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་གཟུགས་བརྙན་གྱི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་མེ་ལོང་ལ་བརྟེན། འབྲེལ་སུ་དང་འབྲེལ་ན་མེ་ལོང་དང་གཟུགས་བརྙན་གྱི་སྣང་བ་གཉིས་མེད་ཟུང་འཇུག་ཏུ་འབྲེལ།འབྱུང་ཅི་འབྱུང་ན་གཟུགས་བརྙན་གྱི་སྣང་བ་མེད་བཞིན་དུ་འབྱུང་་་་བ་ཡིན།བདག་འཛིན་གྱི་ཀུན་ནས་སོགས། སྣང་བ་ལྟ་བུའོ། །དེ་ལ་ང་མེད་པ་ལ་ང་རུ་བཟུང་། བདག་མེད་པ་ལ་བདག་ཏུ་འཛིན་པའི་བདག་འཛིན་གྱིས་ཀུན་ནས་དཀྲིས་པའི་དབང་གིས་གྲོང་ཁྱེར་དྲུག་གི་འཇིག་རྟེན་རེས་མོས་སུ་སྣང་བ་ནི་ཚེ་འདིའི་ཉོན་མོངས་པ་ཞེ་སྡང་་་་་གིས་ཀུན་ནས་བསླངས་པའི་སྒོ་ནས་སྡིག་པ་མི་དགེ་བའི་ལས་ཤིག་་་་་་57

བསགས་བསགས་ནས་འཆི་བའི་ནད་ཀྱིས་ཐེབས་ཏེ་ནང་དབུགས་་་་་་ཁྲོག་གིས་ཆད་ཀྱི་བར་དུ་ཉོན་མོངས་པ་ཞེ་སྡང་གིས་ཀུན་ནས་་་་་་་་་་་བསླངས་པའི་སྒོ་ནས་སྡིག་པ་མི་དགེ་བའི་ལས་ཤིག་ལ་སྲེད་ལེན་གྱི་་་་་གསོས་ཐེབས་པ་ནི། མེ་གསོས་པ་ལ་སྦུད་པ་ཕོག་ཚེ་མེ་ལྕེ་དམར་ལྷབ་ཀྱིས་འབར་བ་བཞིན་དུ། དམྱལ་བའི་སྣང་བ་མེད་བཞིན་དུ་མཆེད་པ་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས།རྐྱེན་འཆི་ཁའི་སྲེད་ལེན་གྱི་གསོས་ཐེབས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་དམྱལ་བའི་སྣང་བ་མེད་་་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་དམྱལ་བའི་སྣང་བ་གཉིས་མེད་ཟུང་འཇུག་་་་ཏུ་འབྲེལ། འབྱུང་ཅི་འབྱུང་ན་དམྱལ་བའི་སྣང་བ་མེད་བཞིན་དུ་འབྱུང་བ་ཡིན། ་ཚེ་འདིའི་ཉོན་མོངས་པ་འདོད་ཆགས་ཀྱི་ཀུན་ནས་བསླངས་པའི་སྒོ་ནས་སྡིག་པ་མི་དགེ་བའི་ལས་ཤིག་བསགས་བསགས་ནས་འཆི་་་་་་་བའི་ནད་ཀྱིས་ཐེབས་ཏེ། ནང་དབུགས་ཁྲོག་གིས་ཆད་ཀྱི་བར་དུ་ཉོན་མོངས་པ་འདོད་ཆགས་ཀྱི་ཀུན་ནས་བསླངས་པའི་སྒོ་ནས་སྡིག་་་་པ་མི་དགེ་བའི་ལས་ཤིག་ལ་སྲེད་ལེན་གྱི་གསོས་ཐེབས་པ་ནི། མེ་58

གསོས་པ་ལ་སྦུད་པ་ཕོག་ཚེ་མེ་ལྕེ་དམར་ལྷབ་ཀྱིས་འབར་བ་བཞིན་དུ།ཡི་དྭགས་ཀྱི་སྣང་བ་མེད་བཞིན་དུ་མཆེད་པ་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་འཆི་ཁའི་སྲེད་ལེན་གྱི་གསོས་ཐེབས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་ཡི་དྭགས་ཀྱི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་ཡི་དྭགས་ཀྱི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་ཡི་དྭགས་ཀྱི་སྣང་བ་མེད་བཞིན་དུ་འབྱུང་བ་ཡིན།ཚེ་འདིའི་ཉོན་མོངས་པ་གཏི་མུག་གིས་ཀུན་ནས་བསླངས་པའི་་་་སྒོ་ནས་སྡིག་པ་མི་དགེ་བའི་ལས་ཤིག་བསགས་བསགས་ནས་འཆི་་་་་་་བའི་ནད་ཀྱིས་ཐེབས་ཏེ། ནང་དགུགས་ཁྲོག་གིས་ཆད་ཀྱི་བར་དུ་ཉོན་མོངས་གཏི་མུག་གིས་ཀུན་ནས་བསླངས་པའི་སྒོ་ནས་སྡིག་པ་མི་་་དགེ་བའི་ལས་ཤིག་ལ་སྲེད་ལེན་གྱི་གསོས་ཐེབས་པ་ནི། མེ་གསོས་པ་ལ་སྦུད་པ་ཕོག་ཚེ་མེ་ལྕེ་དམར་ལྷབ་ཀྱིས་འབར་བཞིན་དུ། དུད་འགྲོའི་སྣང་བ་མེད་བཞིན་དུ་མཆེད་པ་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་འཆི་ཁའི་སྲེད་ལེན་གྱི་གསོས་59

ཐེབས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་དུད་འགྲོའི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་དུད་འགྲོའི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་དུད་འགྲོའི་སྣང་བ་མེད་བཞིན་དུ་འབྱུང་བ་ཡིན།ཚེ་འདིའི་ཉོན་མོངས་པ་དུག་ལྔ་དང་ཟག་བཅས་ཀྱི་དགེ་བ་བཅུ་་འདྲེས་མར་སྤྱད་སྤྱད་ནས་འཆི་བའི་ནད་ཀྱིས་ཐེབས་ཏེ། ནང་དབུགས་ཁྲོག་གིས་ཆད་ཀྱི་བར་དུ་ཟག་བཅས་ཀྱི་དགེ་བ་བཅུའམ།དུག་ལྔ་གང་རུང་ཞིག་ལ་སྲེད་ལེན་གྱི་གསོས་ཐེབས་པ་ནི། མེ་གསོས་པ་ལ་སྦུད་པ་ཕོག་ཚེ་མེ་ལྕེ་དམར་ལྷབ་ཀྱིས་འབར་བ་བཞིན་དུ། མིའི་སྣང་བ་མེད་བཞིན་དུ་མཆེད་པ་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་འཆི་ཁའི་སྲེད་ལེན་གྱི་གསོས་ཐེབས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་མིའི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་མིའི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་མིའི་སྣང་བ་མེད་བཞིན་དུ་འབྱུང་བ་ཡིན།60

ཚེ་འདིའི་ཉོན་མོངས་པ་ཕྲག་དོག་གིས་ཀུན་ནས་བསླངས་པའི་་་་སྒོ་ནས་སྡིག་པ་མི་དགེ་བའི་ལས་ཤིག་བསགས་བསགས་ནས་འཆི་་་་་་་བའི་ནད་ཀྱིས་ཐེབས་ཏེ། ནང་དབུགས་ཁྲོག་གིས་ཆད་ཀྱི་བར་དུ་ཉོན་མོངས་པ་ཕྲག་དོག་གིས་ཀུན་ནས་བསླངས་པའི་སྒོ་ནས་སྡིག་པ་་་མི་དགེ་བའི་ལས་ཤིག་ལ་སྲེད་ལེན་གྱི་གསོས་ཐེབས་པ་ནི། མེ་གསོས་པ་ལ་སྦུད་པ་ཕོག་ཚེ་མེ་ལྕེ་དམར་ལྷབ་ཀྱིས་འབར་བ་བཞིན་དུ། ལྷ་མིན་གྱི་སྣང་བ་མེད་བཞིན་དུ་མཆེད་པ་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་འཆི་ཁའི་སྲེད་ལེན་གྱི་གསོས་ཐེབས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་ལྷ་མིན་གྱི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་ལྷ་མིན་གྱི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་ལྷ་མིན་གྱི་སྣང་བ་མེད་བཞིན་དུ་འབྱུང་བ་ཡིན།ཚེ་འདིའི་ཉོན་མོངས་པ་ང་རྒྱལ་དང་སེམས་འཛིན་གྱི་བསམ་་་་་་་གཏན་གཉིས་འདྲེས་མར་སྤྱད་སྤྱད་ནས་འཆི་བའི་ནད་ཀྱིས་ཐེབས་ཏེ།ནང་དགུགས་ཁྲོག་གིས་ཆད་ཀྱི་བར་དུ་བསམ་གཏན་ཆེ་འབྲིང་ཆུང་་་་གསུམ་གང་རུང་དང་། ཉོན་མོངས་པ་ང་རྒྱལ་གྱིས་ཀུན་ནས་61

བསླངས་པའི་སྒོ་ནས་སྡིག་པ་མི་དགེ་བའི་ལས་ཤིག་ལ་སྲེད་ལེན་གྱི་་་་་གསོས་ཐེབས་པ་ནི། མེ་གསོས་པ་ལ་སྦུད་པ་ཕོག་ཚེ་མེ་ལྕེ་དམར་ལྷབ་ཀྱིས་འབར་བ་བཞིན་དུ། ལྷའི་སྣང་བ་མེད་བཞིན་དུ་མཆེད་པ་ཡིན།དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་འཆི་ཁའི་སྲེད་ལེན་གྱི་གསོས་ཐེབས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་ལྷའི་སྣང་བ་མེད་བཞིན་དུ་་་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་ལྷའི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་ལྷའི་སྣང་བ་མེད་བཞིན་དུ་འབྱུང་བ་ཡིན།དེའི་དཔེ་ནི་དྲི་ཟའི་གྲོང་ཁྱེར་ལྟ་བུ་ཞིག་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་ནམ་མཁའ་དྭངས་གསལ་འཆར་རུང་གི་ནུས་པ་ཅན་དེ་དང་། བསམ་གཏན་བསྒོམ་པའི་སྐྱེས་བུ་ཆུ་ཁམས་པའི་སྣང་ཉམས་ལ་རྒྱུ་བྱས། རྐྱེན་ནུབ་ཁའི་ཐང་དང་ཕོར་བ་རླན་གཤེར་གྱི་མཚམས་སུ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་དྲི་ཟའི་གྲོང་ཁྱེར་གྱི་སྣང་བ་མེད་་་་་་་་བཞིན་དུ་འབྱུང་། རྟེན་གང་ལ་བརྟེན་ན་ནམ་མཁའ་ལ་བརྟེན།འབྲེལ་སུ་དང་འབྲེལ་ན་ནམ་མཁའ་དང་དྲི་ཟའི་གྲོང་ཁྱེར་གྱི་སྣང་བ་་6་2

གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་དྲི་ཟའི་གྲོང་ཁྱེར་གྱི་སྣང་བ་མེད་བཞིན་དུ་འབྱུང་བ་ཡིན།འདོད་ཡོན་གྱི་སྣང་བ་སོགས། ཉིད་དོ། །དེ་ལ་འདོད་ཡོན་གྱི་སྣང་བ་མིག་གི་ཡུལ་དུ་གཟུགས། རྣ་བའི་ཡུལ་དུ་སྒྲ། སྣའི་ཡུལ་དུ་དྲི།ལྕེའི་ཡུལ་དུ་རོ། ལུས་ཀྱི་ཡུལ་དུ་རེག་བྱར་སྣང་བ་དེ་དག་ཐམས་ཅད་གདོད་ནས་མ་གྲུབ་པ་ལ་མིག་གིས་གཟུགས་མཐོང་། རྣ་བས་སྒྲ་ཐོས།སྣ་ཡིས་དྲི་ཚོར། ལྕེ་ཡིས་རོ་མྱོང་། ལུས་ཀྱིས་རེག་བྱར་ཚོར་བའི་སྣང་བ་ཐམས་ཅད་ནི་དཔེ་བྲག་ཆ་ལྟ་བུ་ཞིག་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་བྲག་མཐོ་ཞིང་ངོ་ཁོད་སྙོམས་པ་དང་། ཕ་རོལ་བའི་རྣ་བ་ལ་རྒྱུ་བྱས། རྐྱེན་གྱིས་བཏབ་པ་རྐྱེན་བྱས།དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་བྲག་ཆའི་སྣང་་་བ་མེད་བཞིན་དུ་འབྱུང་། རྟེན་གང་ལ་བརྟེན་ན་བྲག་ལ་བརྟེན།འབྲེལ་སུ་དང་འབྲེལ་ན་བྲག་དང་བྲག་ཆའི་སྣང་བ་གཉིས་མེད་ཟུང་་་འཇུག་ཏུ་འབྲེལ། འབྱུང་ཅི་འབྱུང་ན་བྲག་ཆའི་སྣང་བ་མེད་བཞིན་དུ་འབྱུང་བ་ཡིན། དེ་ཡང་བདག་མེད་པ་ལ་བདག་ཅིག་ཚུར་བཟུང་།གཞན་མེད་པ་ལ་གཞན་ཞིག་ཕར་བཅད་པའི་སྣང་བ་ཉིད་དོ། །སྣང་བ་ཐམས་ཅད་སོགས། ལྟ་བུའོ། །སྣང་བ་རྒྱ་ཆེ་ཞིང་གྲངས་མང་བ་ཇི་ལྟར་དུ་སྣང་ཡང་ཐམས་ཅད་གཞི་ལས་མི་གཞན་པར་གཞི་་63

རང་གི་ཆོས་ཉིད་དུ་རོ་གཅིག་པ་ནི་དཔེ་རྒྱ་མཚོའི་གཟའ་སྐར་ལྟ་བུ་་་་ཞིག་ཡིན། དེ་ལ་རྒྱ་མཚོའི་ནང་དུ་གཟའ་སྐར་གྱི་སྣང་བ་རྒྱ་ཆེ་ལ་གྲངས་མང་བ་ཇི་ལྟར་དུ་ཤར་ཡང་། རྒྱ་མཚོ་ལས་མི་གཞན་པ་ཆུ་ཉིད་དུ་རོ་གཅིག་པ་ལྟ་བུ་ཞིག་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་རྒྱ་མཚོ་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་ནམ་མཁའ་དང་གཟའ་སྐར་དུས་འཛོམས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་གཟའ་སྐར་གྱི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་རྒྱ་མཚོ་ལ་བརྟེན། འབྲེལ་སུ་དང་འབྲེལ་ན་རྒྱ་མཚོ་དང་གཟའ་སྐར་གྱི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་གཟའ་སྐར་གྱི་སྣང་བ་མེད་བཞིན་དུ་འབྱུང་བ་ཡིན།གཞི་དབྱིངས་ཁྱབ་བརྡལ་སོགས། གཞན་མེད་པ་ལྟ་བུའོ། །གཞི་དབྱིངས་ཁྱབ་བརྡལ་ནམ་མཁའི་འཁོར་ཡུག་ཡུལ་མེད་ཟང་ཐལ་ཆེན་་པོ། གཞི་མེད་རྩ་བྲལ་གྱི་རོལ་བ། འཁོར་འདས་ཀུན་ཁྱབ་ཀྱི་བདག་ཉིད་ཆེན་པོ་དེ་ལ་ངར་འཛིན་གྱི་དབང་གིས་ཕ་རི་ལ་ལྟོས་ནས་ཚུར་་་་རི་གྲུབ་པ་དང་། ཚུར་རི་ལ་ལྟོས་ནས་ཕ་རི་གྲུབ་པས་བདག་གཞན་བདེན་གྲུབ་ཏུ་སྣང་བ་ནི་དཔེ་ཆུ་བུར་ལྟ་བུའོ། །དཔེར་ན་ཆུ་ཉིད་ལ་ཆུ་ལས་གཞན་མ་གྲུབ་པ་ལ་ལྦུ་བ་རྡོལ་ཚེ་ཆུ་དང་ལྷ་བ་གཉིས་སུ་སྣང་་64

བ་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་རྒྱ་མཚོ་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་ཕ་རོལ་བའི་ཐབས་ཀྱིས་དཀྲུགས་པ་དང་རང་བཞིན་རླབས་ཀྱིས་་་་་་་་་་་དཀྲུགས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་ཆུ་བུར་གྱི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་རྒྱ་མཚོ་ལ་བརྟེན། འབྲེལ་སུ་དང་འབྲེལ་ན་རྒྱ་མཚོ་དང་ཆུ་བུར་གྱི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་ཆུ་བུར་གྱི་སྣང་བ་མེད་བཞིན་དུ་འབྱུང་བ་ཡིན། དཔེར་ན་ནམ་མཁའ་ལ་ནམ་མཁའ་སྟོང་པ་ཁྱབ་བརྡལ་ལས་གཞན་མེད་ཀྱང་འཇའ་ཚོན་ཤར་ཚེ་འཇའ་དང་ནམ་མཁའ་སོ་སོར་སྣང་ཡང་དོན་ལ་ནམ་་་་་་མཁའ་ལས་གཞན་མེད་པ་ལྟ་བུའོ། །དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་ནམ་མཁའ་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་སྣང(ཉི་མ)མུན(སྤྲིན)རླན(ཆར)གསུམ་འཛོམས་པ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་འཇའ་ཚོན་གྱི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་ནམ་མཁའ་ལ་བརྟེན། འབྲེལ་སུ་དང་འབྲེལ་ན་ནམ་མཁའ་དང་འཇའ་ཚོན་གྱི་སྣང་བ་གཉིས་མེད་ཟུང་འཇུག་ཏུ་འབྲེལ།འབྱུང་ཅི་འབྱུང་ན་འཇའ་ཚོན་གྱི་སྣང་བ་མེད་བཞིན་དུ་འབྱུང་བ་་་་་་65

ཡིན།གཞི་དབྱིངས་སྟོང་བའི་སོགས། སྣང་བ་ལྟ་བུའོ། །གཞི་དབྱིངས་སྟོང་པ་དྭངས་གསལ་གྱི་ཆ་དེ་ལ་བདག་མེད་པ་ལ་བདག་ཏུ་སྣང་བའི་བདག་སྣང་དེ་ཡིད་ཀྱི་ཤེས་པས་གཅུན་ཏེ། བརྟན་པ་ཐོབ་པའི་སྟོབས་ཀྱིས་འཁྲུལ་སྣང་སྣ་ཚོགས་སུ་སྣང་བ་ནི་དཔེ་མིག་ཡོར་སྣང་བ་་ལྟ་བུའོ། །དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་མིག་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་མིག་རྩ་མཛུབ་མོས་གཅུར་པའམ། རྩ་ཁམས་ལས་རླུང་གིས་བསྒྱུར་བ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་མིག་པོར་གྱི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་མིག་ལ་བརྟེན། འབྲེལ་སུ་དང་འབྲེལ་ན་མིག་དང་མིག་ཡོར་གྱི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་མིག་ཡོར་གྱི་སྣང་བ་མེད་བཞིན་དུ་འབྱུང་བ་ཡིན།ངར་འཛིན་གྱི་སོགས། མ་གྲུབ་པ་ལྟ་བུའོ། །ངར་འཛིན་གྱི་ཤེས་པ་ཆུ་སྣོད་ལྟ་བུའི་ངོར་བདེ་བཤེགས་སྙིང་པོའི་དབྱིངས་ཀྱི་སྤྲུལ་བ་་་་་་གཞི་ལས་སྣ་ཚོགས་པའི་སྣང་བ་ཐམས་ཅད་སྣང་ཡང་གཞི་ལས་མ་་་་་་གཡོས་ཤིང་གཞི་ལ་སྣང་བ་བདེན་གྲུབ་ཏུ་མ་བྱུང་བ་ནི་དཔེ་སྤྲུལ་བ་་་་ལྟ་བུའོ། །དཔེར་ན་སྤྲུལ་བསྒྱུར་གྱི་ཏིང་ངེ་འཛིན་ལ་མངའ་དབང་66

བསྒྱུར་བའི་སྐྱེས་བུ་དེ་སྤྲུལ་བསྒྱུར་གྱི་ཏིང་ངེ་འཛིན་ལ་སྙོམས་པར་་་་་་ཞུགས་པའི་ཚེ་ན་སྤྲུལ་བ་འགྱེད་སྙམས་ཀྱི་བློ་དང་ཕ་རོལ་བའི་མིག་་་་་ལམ་དུ་སྤྲུལ་བ་སྣ་ཚོགས་ཤིག་སྣང་བར་བསམ་པ་ཡོད་པ་མིན་ཀྱང་།སྤྲུལ་བསྒྱུར་གྱི་ཏིང་ངེ་འཛིན་ལ་མངའ་དབང་བསྒྱུར་བའི་སྐྱེས་བུ་དེ་་་སྤྲུལ་བསྒྱུར་གྱི་ཏིང་ངེ་འཛིན་ལ་སྙོམས་པར་ཞུགས་པའི་ཚེ་ན་སྤྲུལ་བ་་སྣ་ཚོགས་སུ་སྣང་ཡང་། དོན་ལ་སྤྲུལ་བ་གཞི་རྩ་དང་བྲལ་ཞིང་དངོས་ཡུལ་མ་གྲུབ་པ་ལྟ་བུ་ཞིག་ཡིན། དེ་ཡང་རྒྱུ་རྐྱེན་འཕྲད་པའི་རྟེན་འབྲེལ་ལས་བྱུང་སྟེ། རྒྱུ་ནམ་མཁའ་དྭངས་གསལ་འཆར་རུང་གི་ནུས་པ་ཅན་དེ་དང་། སྤྲུལ་བསྒྱུར་གྱི་སྐྱེས་བུ་དེ་ལ་རྒྱུ་བྱས། རྐྱེན་ཕ་རོལ་བའི་མིག་དང་སྤྲུལ་བསྒྱུར་གྱི་ཏིང་ངེ་འཛིན་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་སྤྲུལ་བའི་སྣང་བ་མེད་་་་་་བཞིན་དུ་འབྱུང་། རྟེན་གང་ལ་བརྟེན་ན་ནམ་མཁའ་ལ་བརྟེན།འབྲེལ་སུ་དང་འབྲེལ་ན་ནམ་མཁའ་དང་སྤྲུལ་བའི་སྣང་བ་གཉིས་་་་་་་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་སྤྲུལ་བའི་སྣང་བ་མེད་བཞིན་དུ་འབྱུང་བ་ཡིན།དེ་ལྟར་སྒྱུ་མའི་དཔེ་བཅུར་བསྟན་པ་བཞིན་ཆོས་ཐམས་ཅད་རྒྱུ་་་རྐྱེན་འཕྲད་པའི་རྟེན་འབྲེལ་ཁོ་ནར་བྱུང་བ་མ་གཏོགས་བདེན་པར་་་་གྲུབ་པ་ནི་རྡུལ་ཕྲ་རབ་ཙམ་ཞིག་ཀྱང་ཡོད་པ་མ་ཡིན་ཏེ། ཐུབ་པའི་67

དབང་པོས། རྟེན་ཅིང་འབྲེལ་འབྱུང་མ་གཏོགས་པའི། །ཆོས་འགའ་ཡོད་པ་མ་ཡིན་ནོ། །དེ་ཕྱིར་སྟོང་ཉིད་མ་གཏོགས་པའི། །ཆོས་འགའ་ཡོད་པ་མ་ཡིན་ནོ། །ཞེས་གསུངས་སོ། །རིག་པ་ཆོས་ཉིད་ཀྱི་ངང་ལས་ཀྱེ་རིག་རྩལ་འགགས་མེད་ཀྱི་ངང་ལས་བཙས་པའི་ཁྱེའུ་ཆུང་བསམ་་་་དུ་སོགས། གྱུར་ཏོ། །ཁ དངོས་པོའི་རྟག་འཛིན་བཤིག་པ།གཉིས་པ་དངོས་པོའི་རྟག་འཛིན་བཤིག་པ་ནི། ཡང་རིག་འཛིན་བདུད་འདུལ་རྡོ་རྗེས་སོགས། མ་ཕམ་པའོ། །ཡང་རིག་འཛིན་བདུད་འདུལ་རྡོ་རྗེས་ཞལ་མངོན་སུམ་དུ་གཟིགས་ནས། རྡོ་རྗེ་ནི་རྟག་པའི་རྡོ་རྗེའོ། །དོན་འདི་ནམ་མཁའ་ཉིད་དུ་ལྟོས། གསུངས་ཏེ། རིག་པ་སེམས་ཀྱི་རྡོ་རྗེ་འདི་ནི་འདས་མ་འོངས་ད་ལྟ་དུས་གསུམ་ཀུན་ཏུ་་་་་་་འགྱུར་བ་མེད་པས་ན་རྟག་པའི་རྡོ་རྗེའོ་གསུངས་ཤིང་། དེའི་དོན་ནི་ནམ་མཁའ་རྣམ་པར་མི་རྟོག་པའི་དབྱིངས་འདི་ཉིད་ཡིན་ཏེ། དེ་ལ་ཕྱིའི་ནམ་མཁའ་དང་། ནང་གི་ནམ་མཁའ་དང་། གསང་བ་རྣམ་པར་མི་རྟོག་པའི་ནམ་མཁའ་དང་གསུམ། དེ་ཡང་ཕྱིའི་ནམ་མཁའ་ནི། ཕྱི་སྣོད་ཀྱི་འཇིག་རྟེན་རྒྱ་ཆེ་བ། ནང་གཡོ་བ་བཅུད་ཀྱི་སེམས་ཅན་གྲངས་མང་བ། བར་འདོད་ཡོན་ལྔའི་ཡུལ་སྣང་བཀོད་ལེགས་པ།བདག་ལུས་ཕུང་པོ་ཁམས་དང་སྐྱེ་མཆེད། སེམས་ཅན་རང་ཁ་མ་68

རྣམས་ཀྱི་སེམས་དང་སྣང་བས་བསྡུས་པའི་ཆོས་ཐམས་ཅད་ནི་ཕྱིའི་་་་ནམ་མཁའ་སྟེ། དེ་ཉིད་རྒྱལ་བའི་བཀའ་ཚད་མ། བླ་མ་དམ་པའི་མན་ངག་ཚད་མ། རང་གི་རིག་པ་ཚད་མ་རྣམ་པ་གསུམ་གྱི་སྒོ་ནས་གཏན་ལ་ཕབ་ནས། མེད་པ་དང་མ་གྲུབ་པའི་ངང་ཚུལ་ཇི་ལྟ་བ་བཞིན་དུ་རྟོགས་པ་ནི་ནང་གི་ནམ་མཁའ་སྟེ། ཕྱིའི་ནམ་མཁའ་དང་ནང་གི་ནམ་མཁའ་གཉིས་གསལ་སྟོང་གཉིས་སུ་མི་ཕྱེད་པའི་རང་གི་་་རིག་པ་ཆོས་སྐུ་ཆེན་པོར་རོ་གཅིག་ཏུ་རྟོགས་པ་ནི་གསང་བ་རྣམ་པར་མི་རྟོག་པའི་ནམ་མཁའ་ཡིན་ནོ། །སླར་ཡང་དེའི་དོན་བཀྲལ་ནས་གསུངས་པ་ན། ཀྱེ་ཧོ་ནི་འབོད་པའི་ཚིག་ཡིན། ནམ་མཁའ་སྟོང་པ་འདི་ནི་སྣོད་བཅུད་ཐམས་ཅད་ཀྱི་འཆར་གཞི་ཡིན་ཏེ། དཔེར་ན་གཟུགས་བརྙན་ཐམས་ཅད་ཀྱི་འཆར་གཞི་མེ་ལོང་ཡིན་པ་དང་།གཟུགས་བརྙན་ཐམས་ཅད་མེ་ལོང་གི་རོལ་བ་སྟེ། མེ་ལོང་ལས་གཞན་པའི་གཟུགས་བརྙན་དུ་གྲུབ་པ་ཡོད་པ་མ་ཡིན། ཆུ་ཟླ་ཐམས་ཅད་ཀྱི་འཆར་གཞི་ཆུ་ཡིན་པ་དང་། ཆུ་ཟླ་ཐམས་ཅད་ཆུའི་རོལ་བ་སྟེ། ཆུ་ལས་གཞན་པའི་ཆུ་ཟླ་རུ་གྲུབ་པ་ཡོད་པ་མ་ཡིན། འཇའ་ཚོན་ཐམས་ཅད་ཀྱི་འཆར་གཞི་ནམ་མཁའ་ཡིན་པ་དང་། འཇའ་ཚོན་ཐམས་ཅད་ནམ་མཁའི་རོལ་བ་སྟེ། ནམ་མཁའ་ལས་གཞན་པའི་འཇའ་ཚོན་དུ་མ་གྲུབ་པ་བཞིན་དུ། སྣོད་བཅུད་ཐམས་ཅད་ཀྱི་69

འཆར་གཞི་ནམ་མཁའ་ཡིན་པ་དང་། སྣོད་བཅུད་ཐམས་ཅད་ནམ་མཁའི་རོལ་བ་སྟེ། ནམ་མཁའ་ལས་གཞན་པའི་སྣོད་བཅུད་དུ་གྲུབ་པ་ཡོད་པ་མ་ཡིན། ནམ་མཁའ་འདི་རྡོ་རྗེའི་ཆོས་བདུན་དང་ལྡན་པ་ཞིག་ཡིན་ཏེ། ནམ་མཁའ་འདི་ལ་འགྲོ་བ་ལྷ་དང་བཅས་པ་བདུད་དང་བཅས་པའི་མཚོན་ཆ་འབུམ་ཕྲག་རི་བ་དུ་མས་བཏབ་ཀྱང་རྨ་མི་་འབྱུང་བས་ན་མི་ཆོད་པ། ནམ་མཁའ་འདི་ལ་རང་ངོས་ནས་མི་འགྱུར་བ་དང་ཕ་རོལ་པའི་རྐྱེན་གྱིས་བཤིག་མི་ཐུབ་པས་ན་མི་ཤིགས་་པ། ནམ་མཁའ་འདི་འཁོར་འདས་ཐམས་ཆད་ཀྱི་མཆེད་གཞིར་གནས་ཀྱང་ནམ་མཁའ་རང་གི་ངོ་བོར་འགྱུར་བ་མེད་པས་ན་བདེན་་་པ། ནམ་མཁའ་འདི་ལ་སེམས་ཅན་ངན་པའི་སྐྱོན་དང་། སངས་རྒྱས་བཟང་པོའི་ཡོན་ཏན་དང་ཁ་དོག་བཟང་ངན་གྱི་བསླད་མི་འདུག་་་་་་་པས་ན་སྲ་བ། ནམ་མཁའ་འདི་ལ་དུས་ཀྱིས་མི་འཕོ་བ་དང་། གནས་ཀྱིས་མི་འཕོ་བ་སྟེ་འགྱུར་བ་མེད་པས་ན་བརྟན་པ། ནམ་མཁའ་འདི་རྡུལ་ཕྲ་རབ་ཡན་ཆད་ཀྱི་ཁོངས་སུ་མ་ཞུགས་པ་མེད་པས་ན་ཐམས་་་་་ཅད་ནམ་མཁའི་རོལ་པར་འབིག་པས་ཐོགས་པ་མེད་པ། ནམ་མཁའ་འདི་ལ་གཞན་གང་གི་གནོད་པས་མི་ཚུགས་པས་ན་ཐམས་ཅད་ལས་་་མ་ཕམ་པ་སྟེ་རྡོ་རྗེའི་ཆོས་བདུན་དང་ལྡན་པ་ཡིན།རྫས་གཞན་གང་ལའང་སོགས། པ་ལ་ལྟོས་ཤིག ཀུན་རྫོབ་རྫས་70

ཀྱི་རྡོ་རྗེ་ལའང་རྣམ་པ་གསུམ། བྲམ་ཟེ་ཞོ་འཐུང་གི་རུས་པ་ལས་བྱས་པའི་ཚངས་པའི་འཁོར་ལོ། རཱ་ཧུ་ལའི་མདའ་གཞུ། བརྒྱ་བྱིན་གྱི་རྡོ་རྗེ། དབང་ཕྱུག་གི་རྩེ་གསུམ་རྣམས་ལ་རྡོ་རྗེའི་ཆོས་བདུན་དང་ལྡན་ཟེར་ཡང་། རི་རབ་ཀྱི་ཁོང་སེང་ནས་བྲམ་ཟེ་ཞོ་འཐུང་ཟེར་བ་ཚེ་དུས་ལས་འདས་པའི་རུས་པ་བཞུ་བཏུལ་བྱས་ནས་ཕྱག་མཚན་གྱི་་་་་་་རྣམ་པར་བཟོས་ནས་འཁོར་ལོ་སོགས་བྱས་ཚེ། དེ་ལ་རྡོ་རྗེའི་ཆོས་བདུན་མི་དགོས་ཆོས་གཅིག་གི་མཚན་ཉིད་ཀྱང་ཚང་བ་མ་ཡིན།གཉན་ཆེན་ཐང་ལྷའི་བྱང་ཕྱོགས་ན་རྡོ་རྗེ་ཕ་ལམ་ཟེར་བ་ཞིག་ཡོད་་་་་ཀྱང་། དེ་དང་པོ་གཅིག་བཅག་ཚེ་ཟླུམ་པོ། གཉིས་བཅག་ཚེ་གྲུ་བཞི།གསུམ་བཅག་ཚེ་ཟླ་གམ། བཞི་བཅག་ཚེ་གྲུ་གསུམ། དེ་ཕན་ཆད་རྐྱེན་གང་གིས་ཀྱང་འཇིག་མི་ནུས་ཟེར་ཡང་། དེ་གཅིག་ལས་དུ་མར་འབྱུང་ཚེ་རྡོ་རྗེ་ཆོས་བདུན་མི་དགོས་ཆོས་གཅིག་ཀྱང་མི་ཚང་ རྒྱ་ནག་བེ་ཅོན་ན་ལྕགས་རྡོ་རྗེ་ཕ་ལམ་ཟེར་བ་ཞིག་ཡོད་ཀྱང་། དེ་འབྱུང་བ་མེ་མ་གཏོགས་གང་གིས་ཀྱང་བཞུ་བཏུལ་བྱེད་ནུས་པ་མ་་་་་་ཡིན་ཟེར་ཡང་། འབྱུང་བ་མེས་བཞུ་བཏུལ་བྱེད་ནུས་པའི་ཚེ་ན་རྡོ་རྗེའི་ཆོས་བདུན་མི་དགོས་ཆོས་གཅིག་གི་མཚན་ཉིད་ཀྱང་མི་ཚང་།དེ་བཞིན་དུ་རྫས་གཞན་གང་ལའང་མཚོན་གྱིས་བཏབ་ཚེ་རྨ་འབྱུང་་་་བས་ན་མི་ཆོད་པའི་མཚན་ཉིད་མི་ཚང་ཞིང་ཆོད་པ་དང་བཅས་པ་་་་་71

ཞིག་ཡིན། གཞན་རྐྱེན་གྱིས་གཞོམ་ཞིང་འཇིག་ནུས་པ་ན་མི་ཤིགས་པའི་མཚན་ཉིད་མི་ཚང་ཞིང་འཇིག་པ་དང་བཅས་པ་ཞིག་ཡིན།གཅིག་དང་གཉིས་གསུམ་དུ་མར་འགྱུར་བས་ན་བདེན་པའི་མཚན་་་་་ཉིད་མི་ཚང་ཞིང་རྫུན་པ་དང་བཅས་པ་ཞིག་ཡིན། ཁ་དོག་དཀར་པོ་དང་སེར་པོ་དམར་པོ་ཁྲ་ཁྲ་དང་སོལ་ཁུ་ལ་སོགས་པའི་ནག་པོ་རྣམས་ཀྱིས་བསླད་འཇུག་པས་སྲ་བའི་མཚན་ཉིད་མི་ཚང་ཞིང་མི་སྲ་བ་དང་་བཅས་པ་ཞིག་ཡིན། དུས་ལས་འཕོ་བ་དང་གནས་ལས་འཕོ་བ་སྟེ་གཡོ་འགུལ་བརྟན་གནས་མེད་པས་ན་བརྟན་པའི་མཚན་ཉིད་མི་ཚང་ཞིང་མི་བརྟན་པ་དང་བཅས་པ་ཞིག་ཡིན། དངོས་པོ་ཅན་ཐམས་ཅད་གང་ལ་ཐོགས་པ་དང་བཅས་པ་ཡིན་པས་ན་ཐོགས་པ་མེད་པའི་་མཚན་ཉིད་མི་ཚང་ཞིང་ཐོགས་པ་དང་བཅས་པ་ཞིག་ཡིན། རྐྱེན་གཞན་གྱིས་སྟོང་པར་བྱེད་ནུས་པས་ན་མ་ཕམ་པའི་མཚན་ཉིད་མི་་་་་་ཚང་ཞིང་ཕམ་པ་དང་བཅས་པ་ཞིག་ཡིན། དེ་ལྟར་སྣང་བའི་ཆོས་ཐམས་ཅད་སྣང་དུས་ཉིད་ནས་མེད་པ་དང་མ་གྲུབ་པའི་མཚན་ཉིད་་་ཅན་དེ་དག་ནི་སྣང་དུས་ཉིད་ནས་སྟོང་བ་གཞི་རྩ་དང་བྲལ་བའི་དོན་གྱིས་ཡིན་ཏེ། དེ་ལ་དངོས་པོ་རགས་པ་རྡོ་ལྟ་བུ་ཞིག་ཕྱེ་མར་འཐག་ནས་རྡུལ་དུ་ཕབ་པས་རྡུལ། རྡུལ་བདུན་ཆར་བཏང་བས་རྡུལ་ཕྲན།རྡུལ་ཕྲན་བདུན་ཆར་བཏང་བས་ཆ་མེད། ཆ་མེད་ཅང་མེད་སྟོང་72

པའི་རང་བཞིན་མེད་དང་མ་གྲུབ་པའི་མཚན་ཉིད་དེ་དག་ནི་སྣང་་་་་་དུས་ཉིད་ནས་སྟོང་པ་གཞི་རྩ་དང་བྲལ་བ་ཞིག་ཡིན། དངོས་པོ་རགས་པ་དེ་ཡང་ལག་པའི་འདུ་བྱེད་ཀྱི་བྱ་བ་དང་བྱེད་པས་མེད་པར་བཏང་བ་ལས། དང་པོ་ཡོད་པ་རེད་སེམས་ན་མི་ལམ་གྱི་སྐབས་སུ་དངོས་པོ་རགས་པ་རྡོ་ལྟ་བུ་ཞིག་ཕྱེ་མར་འཐག་ནས་རྡུལ་དུ་ཕབ་པས་རྡུལ། རྡུལ་བདུན་ཆར་བཏང་བས་རྡུལ་ཕྲན། རྡུལ་ཕྲན་བདུན་ཆར་བཏང་བས་ཆ་མེད། ཆ་མེད་ཅང་མེད་སྟོང་པ་ཞིག་བྱེད་པ་མིས་ཀྱང་།དེ་རིང་ཉིན་མོའི་སྐབས་སུ་སྣང་བ་དེ་དང་པོ་མཐོང་བ་དང་། བར་དུ་རེག་པ་དང་། མཐའ་མ་ཁ་དང་ལག་པས་བྱ་བ་བྱེད་ནས་རྡུལ་དུ་ཕབ་པས་རྡུལ། རྡུལ་བདུན་ཆར་བཏང་པས་རྡུལ་ཕྲན། རྡུལ་ཕྲན་བདུན་ཆར་བཏང་བས་ཆ་མེད། ཆ་མེད་ཅང་མེད་སྟོང་བ་ཞིག་བྱེད་མ་མྱོང་བས་ན་དེས་ཀྱང་སྟོན་པ་ཡིན་ནོ། །རྡོ་རྗེ་ཆོས་བདུན་གྱི་སྒོ་ནས་གཏན་ལ་ཕབ་པ་སོང་ངོ་། །ཤེས་པ་མཆེད་འགགས་ཀྱི་སྒོ་ནས་གཏན་ལ་ཕབ་པ་ནི། མིག་འབྱེད་བཙུམ་དང་སོགས། མི་འགྱུར་རོ། །མིག་འབྱེད་བཙུམ་དང་གོམ་པ་འདེགས་འཇོག་གི་སྐབས་མེད་བཞིན་དུ་སྣང་། སྣང་བཞིན་དུ་འགགས། འགགས་བཞིན་དུ་མཆེད་པར་འགྱུར་བའི་ཆོས་ཅན་ཡིན། དེས་ན་སྔ་མ་འགགས་ཅིང་ཡལ་ཏེ་ཕྱིས་མཆེད་པ་མ་ཡིན་ཏེ།73

ཡུལ་གཞན་དུ་སོང་ཚེ་ལམ་ཁ་ལ་ས་རྡོ་རི་བྲག་རྩི་ཤིང་ནགས་ཚལ་ཇི་་་ལྟར་སྣང་ཡང་ཕྱིར་ལོག་ཚེ་སྔ་མ་ལྟར་ཐམས་ཅད་བདེན་གྲུབ་ཅན་་་་་་དང་གནས་ཁང་ཕྱི་ནང་གི་མཆེད་འགགས་ཀྱི་སྣང་བ་སྔར་བཞིན་་་་་་་བདེན་གྲུབ་ཏུ་ཡོད་པར་བསམ་ན། མདང་མི་ལམ་གྱི་སྐབས་སུ་ལུང་བའི་ཚུར་ངོས་ནས་པར་ངོས་སུ་བསྒྲོད་དུས་ལམ་ཁ་རུ་ས་རྡོ་རི་བྲག་་་་རྩི་ཤིང་ནགས་ཚལ་ཇི་ལྟར་དུ་སྣང་ཡང་ཕྱིར་འོང་སྐབས་སྔ་མ་ལྟར་་་་་བདེན་གྲུབ་ཅན་དང་གནས་ཁང་ཕྱི་ནང་གི་རྒྱུ་རྫས་ལོངས་སྤྱོད་་་་་་་་་ཐམས་ཅད་ཕྱི་ནང་གི་མཆེད་འགགས་ཀྱི་སྣང་བ་སྔར་བཞིན་བདེན་་་་གྲུབ་ཏུ་ཡོད་པ་ཞིག་མིས་ཀྱང་། དེ་རིང་ཉིན་མོའི་སྐབས་སུ་སྣང་བ་དེ་དག་གོང་བཞིན་གཅིག་ཀྱང་གྲུབ་མ་མྱོང་བས་དེས་ཀྱང་སྟོན་པ་་་་་་ཡིན། དཔེར་ན་མི་ཞིག་གི་ལྷམ་ཆུས་ཁྱེར་སོང་ན། སང་ཕོད་རོགས་པ་ཞིག་དང་གཉིས་ཀ་ཆུ་ཁ་དེར་ཐོན་ཚེ། སྔར་ལྷམ་བོར་བའི་མི་དེས་ངའི་ལྷམ་འདི་ནས་ཆུས་ཁྱེར་ཟེར། རོགས་པ་དེས་ཆུ་འདིས་ཁྱེར་མ་མྱོང་ཟེར་ཡང་དེ་བདེན་ཏེ། ཅིའི་ཕྱིར་ཞེ་ན་བདག་པོ་ཕ་རི་ནས་ཚུར་རིར་ཕྱིན་ཚེ་ལྷམ་ཁྱེར་བའི་ཆུ་སོང་ཚར་བ་ཡིན། དེ་བཞིན་དུ་ས་ཐོབ་ཀྱི་བྱང་ཆུབ་སེམས་དཔའ་རྣམས་ཀྱིས་དར་གྱི་ཕོ་ལོང་གནམ་ལ་་་་་་་་་བཀྱག་ནས་ས་ལ་བརྡབ་པའི་བར་ལ་བསྐལ་ཆེན་ཞིག་ཆགས་འཇིག་་་་བྱེད་པ་མཁྱེན་པ་ཡིན། དེ་བཞིན་དུ་རྣལ་འབྱོར་པས་ཀྱང་ཉིན་ཞག་74

ཕྲུག་གཅིག་གིས་བསྐལ་ཆེན་ཞིག་ཆགས་འཇིག་བྱེད་པ་ཡིན་པའི་ཚུལ་ནི་གོ་དགོས་ཏེ། སློབ་དཔོན་ཨཱརྱ་དེ་ཝས། ཤེས་རབ་ཆུང་ངུས་ཆོས་འདི་ལ། །ཐེ་ཚོམ་ཙམ་ཞིག་ཟ་མི་སྲིད། །ཐེ་ཚོམ་ཙམ་ཞིག་ཟོས་གྱུར་ན། །སྲིད་པ་ཧྲུལ་པོར་བྱེད་པར་འགྱུར། །ཅེས་གསུངས་པ་བཞིན་དུ།སེལ་གོལ་གཅིག་གཏོགས་པའི་ཡུན་ལ་དུས་མཐའི་སྐད་ཅིག་མ་དང་།དུས་མཐའི་སྐད་ཅིག་མའི་ཆ་གཅིག་ཏེ་དྲུག་ཅུར་ཕྱེ་བ་ཐང་ཅིགཐང་ཅིག་གི་ཆ་གཅིག་བཞི་བཅུར་ཕྱེ་བ་ཡུད་ཙམ་ཏེ། ཡུད་ཙམ་ཞིག་ལའང་བསྐལ་བ་ཆགས་འཇིག་འགྲོ་བ་ཡིན། དེ་བཞིན་དུ་འདི་ལ་གོམས་འདྲེས་ཡང་ཡང་བཏང་ནས་སྣང་སྲིད་འཁོར་འདས་ཀྱིས་་་་་་་་་བསྡུས་པའི་ཆོས་ཐམས་ཅད་སྟོང་ཉིད་ཆེན་པོ་གཅིག་གི་ཡོ་ལང་སྟོང་་་ཉིད་ཆེན་པོ་གཅིག་གི་འཁོར་ཡུག་ཏུ་ཐག་ཆོད་པ་ཞིག་མ་བྱས་ན།རྣམ་མཁྱེན་གྱི་ལམ་དུ་ཕྱོགས་ཙམ་ཉེ་བར་མི་འགྱུར་རོ། །ཁྱེའུ་ཆུང་ཤེས་རིག་གི་རྩེ་མོ་ཁྱོད་ཀྱིས་འདི་དོན་ལ་རབ་ཏུ་ལྟོས་ལ་སྣང་བ་་་་་་་་་ཐམས་ཅད་ནམ་མཁའ་ཉིད་དུ་རྟོགས་པས་ནམ་མཁའ་གོ་འབྱེད་པའི་རྣལ་འབྱོར་པ་ཞིག་མཛོད་ཅིག་ཅེས་གསུངས་ཤིང་མི་སྣང་བར་གྱུར་་་་ཏོ། །དེ་ལ་ངེས་པ་བསྐྱེད་ཕྱིར་དྲི་བ་རྩོད་ལན་གྱི་ཚུལ་དུ་ངོ་སྤྲད་པ་ནི།དེ་ལྟར་གཏན་ལ་སོགས། མཆེད་པ་ཡིན། དེ་ལྟར་གཏན་ལ་དབབ་75

པས་སྣང་བ་ཐམས་ཅད་རང་ས་ཉིད་ནས་སྟོང་པར་ཤེས་ཀྱང་། ཕྱི་སྣང་བ་སྣོད་ཀྱི་འཇིག་རྟེན། ནང་གཡོ་བ་བཅུད་ཀྱི་སེམས་ཅན། བར་འདོད་ཡོན་ལྔའི་ཡུལ་སྣང་འདི་དག་ཐམས་ཅད་ཤུལ་དུ་བོར་ནས།ཡུལ་གཞན་དུ་ཡུལ་ནས་ཡུལ་དུ་འགྲོ་བ་རིགས་དྲུག་གི་ཁམས་སོགས་་་གནས་རིགས་གཞན་དུ་འགྲོ་བ་དང་། སེམས་ཅན་ཐམས་ཅད་ཀྱང་རང་རང་གི་རྒྱུད་ཅན་དུ་ཡོད་པར་བསམ་དུ་ཡོད་པའི་གནས་སྐབས་་་ན། མི་ལམ་དག་པའི་སྣང་ངོར་ངའི་བླ་མ་དྲི་མེད་འོད་ཟེར་དང་ཞལ་མཇལ་བའི་ཚེ་ན་དྲི་བ་དང་དྲིས་ལན་གྱི་ཚུལ་དུ། རྨི་སྣང་དང་སྐྱེ་འཆི་འགྲོ་འོང་གི་རྣམ་པར་སྣང་བའི་ཚུལ་རྣམས་གཏན་ལ་ཕབ་ནས་་་སྣང་ཙམ་ཉིད་ནས་དངོས་ཡུལ་མ་གྲུབ་པའི་དོན་ངོ་སྤྲད་པ་ནི། ཀྱེ་རིགས་ཀྱི་བུ་ཕྱི་སྣང་བ་སྣོད་ཀྱི་འཇིག་རྟེན་རྒྱ་ཆེ་བ། ནང་གཡོ་བ་བཅུད་ཀྱི་སེམས་ཅན་གྲངས་མང་བ། བར་འདོད་ཡོན་ལྔའི་ཡུལ་སྣང་བཀོད་ལེགས་པ་བདེན་གྲུབ་ལྟར་སྣང་བ་འདི་དག་ཐམས་ཅད།དཔེར་ན་སྒྱུ་མའི་འཁྲུལ་འཁོར་དབྱིངས་སུ་ཞིག་པ་བཞིན་དུ་མི་ལམ་་་གཉིད་དུ་ཕྱོགས་པའི་གནས་སྐབས་ན་ཀུན་གཞི་སྟོང་ཧད་ཀྱི་ནམ་་་་་་་མཁར་ཐིམ་པ་ཡིན། དེ་ལ་ཀུན་གཞི་མཚན་ཉིད་པ་ཡང་ཟེར། ཀུན་གཞི་ཐོག་ཕེབས་ཀྱང་ཟེར། གདངས་རྩལ་གྱི་གོ་འགགས་པ་མི་ཤེས་རྨོངས་པའི་རང་བཞིན་ཅན་སེམས་ཕྱོགས་གཅིག་པ་སྒོ་ང་ལྟ་བུ་ཞིག་་་76

ཡིན།སེམས་མེད་གནས་སྐབས་ལྔ་ནི། གཉིད་མཐུག་པོའི་གནས་སྐབས་དང་། བརྒྱལ་བའི་སྐབས་དང་། འཆི་སྲིད་ཀྱི་སྐབས་དང་། ཕོ་མོ་སྙོམས་འཇུག་བྱེད་པའི་སྐབས་དང་། སྒོམ་ཆེན་ཉམས་ཀྱིས་བསླངས་པའི་སྐབས་རྣམས་ནི་སེམས་མེད་པའི་གནས་སྐབས་ལྔ་ཡིན་་ཏེ། ཀུན་གཞི་ཐོག་ཕེབས་ཀྱང་ཟེར་བ་ཡིན། རིག་འཛིན་འཇིགས་མེད་གླིང་པས། ཀུན་གཞིའི་ངང་ལས་ལས་རླུང་གཡོ་བའི་འཕྲུལ། །བག་ཆགས་སེམས་ཉིད་མངལ་རྒྱར་འཐུམ་པ་ལས། །གསུངས་པ་བཞིན་ཀུན་གཞིའི་ཁམས་དེ་ལས་འཛིན་པ་ཕྲ་ཞིང་ཕྲ་བ་ཞིག་འགུལ་་་བ་ནི་འཛིན་པ་ལས་ཀྱི་རླུང་ཡིན། དེ་ལས་ཀུན་གཞིའི་ཁམས་སུ་ནམ་ལང་ཁའི་སྐྱ་རེངས་དང་པོ་ལྟ་བུའི་གསལ་ཆ་ཞིག་ཐོན་པ་ནི་ཀུན་་་་་་་གཞིའི་རྣམ་ཤེས་དང་། དེ་ལས་ང་མེད་པ་ལ་ང་རུ་འཛིན་པའི་ཤེས་པ་མདུང་ཚུགས་པ་ཞིག་སྐྱེ་བ་ནི་ཉོན་ཡུལ་སྔ་མ་དང་། དེ་ལས་བདག་ལུས་སྣང་ཙམ་པ་ལ་རྐྱེན་བྱས་ནས་སྣོད་བཅུད་དུ་སྣང་བའི་་་་་་ཆོས་ཐམས་ཅད་རགས་པ་མངོན་གྱུར་གྱི་ཚུལ་དུ་མེད་ཅིང་། ཕྲ་བ་ལྐོག་འགྱུ་ཚུན་ཆད་དུ་ཉོན་ཡིད་དང་། དེ་ལས་ཡིད་དྭངས་ཤིང་གསལ་བ་ཚོགས་དྲུག་གི་རྟོག་པ་མཆེད་མ་རག་པ་དེ་ལ་ཡིད་དང་།དེ་ལས་གཟུགས་སྒྲ་དྲི་རོ་རེག་བྱའི་སྣང་བ་མཆེད་པའི་ནུས་པ་བཞག་་77

པ་ནི་སྒོ་ལྔའི་རྣམ་ཤེས་ཏེ་ཡུལ་དང་། གཟུགས་སྒྲ་དྲི་རོ་རེག་བྱའི་སྣང་བ་དངོས་སུ་མཆེད་པ་གཟུང་བ(ཡུལ)དང་། དེ་ལ་ཉེ་བར་ལེན་པའི་སེམས་རྟོག་ཕྲ་མོ་འབྱུང་བ་འཛིན་པ་སེམས་ཏེ། གཟུང་འཛིན་གཉིས་འཐས་པ་ལས་འཁོར་བ་ཡོངས་སུ་མཆེད་པ་ཡིན། དེ་ལྟར་རྨི་སྣང་མཆེད་པའི་ཡུལ་ནི་ཀུན་གཞིའི་རྣམ་ཤེས་ཡིན། དེ་ལས་ང་རུ་འཛིན་པའི་ཤེས་པ་ལངས་ནས་སྒོ་ལྔའི་རྣམ་ཤེས་ཕྲ་མོའི་རྟེན་ལ་ཞུགས་ནས་རྨི་སྣང་མཆེད་པ་དང་། ངར་འཛིན་དེ་སྒོ་ལྔ་རགས་པའི་རྟེན་ལ་ཞུགས་ནས་ཉིན་སྣང་མཆེད་པ་ཡིན། བདག་མེད་པ་ལ་བདག་ལུས་སྣང་ཙམ་པའི་ཤེས་པ་དེ་ལས་རྨི་ལམ་གྱི་སྣང་སྲིད་སྣོད་་་་་བཅུད་འདོད་ཡོན་ཐམས་ཅད་མཆེད་དེ། དེ་ལ་བདེན་གྲུབ་ཏུ་བཟུང་ནས་མངོན་ཞེན་སྐྱེས་པས་འཁྲུལ་དུ་ཡོད་པའི་གནས་སྐབས་ན། སླར་ཡང་རྨི་ལམ་གྱི་སྣང་སྲིད་སྣོད་བཅུད་ཐམས་ཅད་འཇའ་ཚོན་ནམ་་་་་་་མཁའ་ལ་ཡལ་བ་ལྟར་ཀུན་གཞི་སྟོང་ཧད་ཀྱི་ནམ་མཁར་ཐིམ་པ་ཡིན།སླར་ཡང་ཀུན་གཞིའི་ངང་ལས་ལས་རླུང་གཡོ་པའི་ཆོ་འཕྲུལ་ཞིག་་་་་་་གིས་སྔར་བཞིན་ཉིན་སྣང་མཆེད་པ་ཡིན་ཞེས་གསུངས་པ་ལ།བདག་གིས་འདི་སྐད་སོགས། ཆོད་པ་བྱུང་། ཡང་བདག་གིས་ལུས་སྣང་ཙམ་མ་ཡིན་པར་ཕའི་རྒྱུ་ལས་བྱས། མའི་རྐྱེན་ལས་བྱས།དེ་གཉིས་རྒྱུ་རྐྱེན་འཐས་པ་ལས་ངའི་ལུས་དངོས་ཅན་བདེན་གྲུབ་ཏུ་་་78

བྱུང་བ་རུ་ངའི་ཡིན་ནམ་སྙམ་ཞུས་ཚེ། ཡང་བླ་མའི་ཞལ་ནས། དེ་ལྟར་ཁྱོད་ཀྱི་ལུས་འདི་ཕ་དང་མའི་རྒྱུ་རྐྱེན་ལས་བྱུང་བ་ཞིག་ཡིན་སྙམ་ན། ཡེ་ཐོག་མ་མེད་པའི་དུས་ནས་ད་ལ་ཐུག་གི་བར་གྱི་པའི་ཐོག་མཐའ་བྱུང་གནས་འགྲོ་གསུམ་གང་དུ་ཡོད་པ་དང་། མའི་ཐོག་མཐའ་བྱུང་གནས་འགྲོ་གསུམ་གང་དུ་ཡོད་སྨོས་ཤིག་གསུངས། དེ་ལྟར་ཡོད་ཀྱང་བདག་གིས་མི་དྲན་པ་ཡིན་མ་གཏོགས། ཕ་མ་མེད་པའི་ལུས་མི་སྲིད་པར་སེམས་ཀྱིས་ཞུས་ཚེ། དེས་ན་ཡེ་ཐོག་མ་མེད་པའི་དུས་ནས་ད(ལ)མ་ཐུག་གི་བར་གྱི་ཕ་མའི་ཐོག་མཐའ་མ་དྲན་་་ཀྱང་། མི་ལམ་གྱི་ལུས་དེའི་ཕ་མའི་ཐོག་མཐའ་བྱུང་གནས་འགྲོ་གསུམ་དང་། དེ་བཞིན་དུ་བར་སྲིད་ཀྱི་ལུས་དེའི་ཕ་མའི་ཐོག་མཐའ་བྱུང་གནས་འགྲོ་གསུམ་དང་། དམྱལ་བ་ཡང་སོས་ཀྱི་ལུས་ལན་ཁྲི་ཕྲག་མང་པོར་ཡང་ཤི་ཡང་སོས་བྱེད་པའི་ལུས་དེའི་ཕ་མའི་ཐོག་་་་་་་་མཐའ་བྱུང་གནས་འགྲོ་གསུམ་གང་ལགས་ལྟོས་ཤིག་གསུངས་པས།ལུས་སྣང་ཙམ་ལས་བདེན་གྲུབ་ཅན་དུ་མ་གྲུབ་པར་ཐག་ཆོད་པ་བྱུང་་གསུངས།ཀྱེ་བླ་མ་ལགས་སོགས། ཆོད་པ་ཡིན། ཀྱེ་བླ་མ་ལགས་བདག་གི་ལུས་མལ་སར་གོས་ཀྱིས་གཡོགས་ནས་ཉལ་ཏེ། མི་ཡུལ་གནས་ཁང་དང་བཅས་པ་མི་འགྱུར་བར་གནས་ཀྱང་རྨི་ལམ་གྱི་སྣང་བ་སྣོད་་་་་་་་79

བཅུད་དང་བཅས་པ་ཐམས་ཅད་ཡུལ་གཞན་ཞིག་ནས་ཤར་བ་ཡིན་་་་པར་སེམས་འདུག་གིས་ཞུས་པས། ཡང་བླ་མའི་ཞལ་ནས་མི་ལམ་གྱི་སྐབས་ཀྱི་ཕྱི་སྣང་བ་སྣོད་ཀྱི་འཇིག་རྟེན་རྒྱ་ཆེ་བ་རི་རབ་ཁང་ཁྱིམ་་་་་་ཡུལ་ལ་སོགས་པ་དང་། ནང་གཡོ་བ་བཅུད་ཀྱི་སེམས་ཅན་གྲངས་མང་བ་མཐོ་བ་མི་དང་དམའ་བ་སྲོག་ཆགས་ཡན་ཆད་དང་། བར་འདོད་ཡོན་ལྔའི་ཡུལ་སྣང་བཀོད་ལེགས་པ། མིག་གི་ཡུལ་དུ་གཟུགས།རྣ་བའི་ཡུལ་དུ་སྒྲ། སྣའི་ཡུལ་དུ་དྲི། ལྕེའི་ཡུལ་དུ་རོ། ལུས་ཀྱི་ཡུལ་དུ་རེག་བྱར་སྣང་བའི་མི་སྣང་དེ། དེ་རིང་གི་ལུས་འདིའི་མགོ་དང་ཡན་ལག་ཕྱི་ནང་སྟོད་སྨད་གང་གི་ནང་དུ་མཆེད་པའི་ཡུལ་ལ་ལྟོས་ཤིགལུས་ཀྱི་མགོ་ནང་དུ་གནས་པ་ཡིན་སྙམ་ན་ཀླད་པ་ལ་སོགས་པས་གང་ཡོད་པས་ན་རྨི་སྣང་གི་ཡུལ་ཡངས་པ་ཆེན་པོ་ཞིག་མགོ་ནང་དུ་ཚུད་་་་དོན་ཡོད་པ་མ་ཡིན། དེ་བཞིན་དུ་ཡན་ལག་རྣམས་ཀྱང་རང་རང་གི་ཤ་ཁྲག་རུས་པ་རྐང་ལ་སོགས་པས་གང་ཡོད་པས་ན་ཡུལ་ཡངས་པ་་་་་ཆེན་པོ་ཞིག་ཆུད་དོན་མེད། ལུས་ཀྱི་སྟོད་ལ་གནས་པ་ཡིན་སྙམ་ན་སྡོད་ལ་ནི་གློ་བ་དང་མཆིན་པ་ལ་སོགས་པས་གང་ཡོད་པས་མི་སྣང་་་་གི་ཡུལ་ཡངས་པ་ཆེན་པོ་ཞིག་ཆུད་དོན་མེད། ལུས་ཀྱི་སྨད་ལ་གནས་པ་ཡིན་སྙམ་ན་སྨད་ལ་རྒྱུ་མ་ལ་སོགས་པས་གང་ཡོད་པས་མི་སྣང་གི་་་ཡུལ་ཡངས་པ་ཆེན་པོ་ཞིག་ཆུད་དོན་མེད་གསུངས་པས། དེ་མ་ཡིན་80

པར་ཐག་ངེས་པར་ཆོད་པ་ཡིན་ནོ། །བླ་མ་ལགས་ཡུལ་གཞན་ཞིག་སོགས། མེད་པ་ཡིན་ནོ། །ཡང་བླ་མ་ལགས་ཡུལ་གཞན་ཞིག་ཏུ་རྣམ་པར་ཤེས་པ་སོང་བའི་ཚེ་མི་ལམ་གྱི་སྣང་བ་ཤར་བ་དང་། ཚུར་ལུས་ནང་དུ་ཞུགས་ཚེ་ཉིན་སྣང་ཤར་བ་ཡིན་སྙམ་གྱིས་ཞེས་ཞུས་པས། བླ་མའི་ཞལ་ནས། འོ་ན་དེ་ལྟར་ལགས་ན་ལུས་གནས་ཁང་ལྟ་བུ་རུ་ཡོད་ཚེ་རྨི་ལམ་གྱི་སྐབས་རྣམ་པར་ཤེས་པ་འབྱུང་འཇུག་བྱེད་པའི་སྒོ་གནས་ཁང་གི་སྒོ་ལྟ་བུ་ཞིག་ཡོད་་་་་དགོས་པས། དེ་ལྟར་གནས་ཁང་གི་སྒོ་ལྟ་བུ་དེ་ངོས་ཟིན་དགོས་པས་དེ་ངོས་ཟུངས་ལ་ང་ལ་སྟོན་ཅིག་གསུངས་པས། དེ་ལོས་ཡོད་དང་མི་དྲན་པ་ཡིན་སྙམ་གྱིས་ཞུས་པའི་ཚེ་ན། དཔེར་ན་གནས་ཁང་གི་སྒོ་ཞིག་ཏུ་ལན་གཅིག་འབྱུང་འཇུག་བྱས་ཀྱང་། དེ་ཕྱིན་ཆད་སྒོ་ངོས་ཟིན་པ་ཤུགས་ལ་འབྱུང་བ་ཡིན། ཁྱོད་ལོ་རེ་རེར་ཉིན་ཞག་བདུན་བརྒྱ་དང་ཉི་ཤུ་ཐམ་པར་འབྱིན་འཇུག་བྱས་པ་ལན་གཅིག་ངོས་མ་་་་་་ཟིན་ཀྱང་ལན་གཅིག་ངོས་ཟིན་དགོས། དེ་ད་དུང་ངོས་མི་ཟིན་པ་ནི་སྒོ་རང་བཞིན་གྱིས་གྲུབ་པ་མེད་པའི་མཚང་ཤུགས་ལ་ཐོན་པ་ཡིན་་་་་་གསུངས། དེས་ན་ཁྱོད་ཀྱི་སེམས་ཀྱི་གནས་ས་ཡང་ངོས་ཟིན་དགོས་ཏེ། ལུས་ཀྱི་སྟོད་དུ་གནས་ན་སྨད་ལ་ཚེར་མ་ཟུག་པ་ཙམ་གྱིས་སྟོད་ལ་སྡུག་བསྔལ་དང་ཟུག་རྔུ་མྱོང་དོན་མེད། ལུས་ཀྱི་སྨད་དུ་གནས་ན་81

སྟོད་ལ་ཚེར་མ་ཟུག་པ་ཙམ་གྱིས་སྨད་ལ་ཟུག་རྔུ་སྡུག་བསྔལ་མྱོང་བའི་དོན་ཅི་ལ་ཡོད། དེས་ན་མི་ལམ་གྱི་སྐབས་དང་པོ་བུག་སྒོ་ནས་འབྱུང་འཇུག་བྱེད་པའི་རྣམ་པར་ཤེས་པ་ཕྲ་མོ་ཡུངས་འབྲུ་ལྟ་བུ་ཞིག་དང་།ཚུར་ལུས་ནང་དུ་ཞུགས་ཚེ་ཡར་འཕེལ་ཏེ་ལུས་ཁྱབ་པ་དང་། ད་ལྟ་མར་འགྲིབ་སྟེ་བུག་སྒོ་ཕྲ་མོ་ནས་ཐོན་པ་ཙམ་དུ་ཆེ་ཆུང་བྱེད་པ་མི་་་་་རིག་པ་ཡིན་ཀྱང་། ད་ཁྱོད་ཀྱི་ཟེར་བ་ལྟར་རིག་པ་དང་བཅས་པའི་དབང་དུ་བཏང་ན། བེམ་རིག་བྲལ་ནས་ཤི་བའི་དུས་སུ་ད་དུང་ན་སོ་གཞོན་པས་ཤི་མ་རན་བསམས་ཏེ། སླར་ཡང་རྣམ་པར་ཤེས་པ་བེམ་པོར་ཚུར་འཇུག་ན་ཆོག་ཀྱང་དེ་ཅིའི་ཕྱིར་མི་འཇུག ཡུལ་གཞན་དུ་སོང་བའི་རྨི་ལམ་གྱི་སྣང་བའི་ཡུལ་དེ། དེ་རིང་ཉིན་མོའི་སྐབས་ཀྱི་ཡུལ་འདིའི་སྟེང་ན་ཡོད་དང་འོག་ན་ཡོད། ཕྱོགས་བཞི་མཚམས་བརྒྱད་གང་ན་ཡོད་པ་ཡིན། ཉིན་སྣང་གི་འབྱུང་བ་སྣོད་བཅུད་དང་།མཚན་མོ་མི་ལམ་གྱི་འབྱུང་བ་སྣོད་བཅུད་གཅིག་རེད་དང་ཐ་དད་པ་་རེད། གཅིག་ཡིན་བསམ་ན་གཉིད་ཀྱིས་མཚམས་བཅད་དམ་མ་བཅད། གཉིད་ཀྱིས་མཚམས་བཅད་ན་ཉིན་སྣང་དང་གཅིག་མ་ཡིན།མཚམས་མ་བཅད་ན་ཐ་དད་པ་མ་ཡིན། ཡང་ན་དེ་རིང་ཉིན་མོའི་སྣང་བ་དང་མདང་རྨི་ལམ་གྱི་སྣང་བ་གཉིས་སྟེང་འོག་ཏུ་ཡོད་དམ།ཕྱི་ནང་བྱས་སམ། དེ་གཉིས་གཅིག་གི་ཕྱོགས་སུ་མི་ངེས་པའི་ཐབས་82

མེད་པ་ཡིན་ནོ་གསུངས།ཡང་བདག་གིས་བླ་མ་ལགས་སོགས། དེས་སྟོན་ཏོ། །ཡང་བདག་གིས་བླ་མ་ལགས། དེས་ན་ཐག་གང་ལ་གཅོད། ས་གང་གིས་འཛིན།བླ་མ་མཆོག་ཉིད་ཀྱིས་བསྟན་དུ་གསོལ། ཞེས་ཞུས་ཚེ། བླ་མའི་ཞལ་ནས། ཚེ་རབས་ཐོག་མཐའ་མེད་པའི་དུས་ཀུན་ཏུ་སྐྱེ་མ་མྱོང་བཞིན་དུ་སྐྱེ་སྣང་ཙམ་དུ་ཟད། འཆི་མ་མྱོང་བཞིན་དུ་འཆི་སྣང་ཙམ་དཔེར་ན་མི་སྣང་གནས་འགྱུར་ནས་ཉིན་སྣང་མཆེད་པ་ཙམ་དང་། ཉིན་སྣང་གནས་འགྱུར་ནས་རྨི་སྣང་མཆེད་པ་ཙམ་ལས་སྐྱེ་འཆི་རང་ངོས་་་ནས་གྲུབ་པ་ཡོད་པ་མ་ཡིན། དེ་བཞིན་དུ་མིག་གི་ཡུལ་དུ་གཟུགས།རྣ་བའི་ཡུལ་དུ་སྒྲ། སྣའི་ཡུལ་དུ་དྲི། ལྕེའི་ཡུལ་དུ་རོ། ལུས་ཀྱི་ཡུལ་དུ་རེག་བྱ། ཡིད་ཀྱི་ཡུལ་དུ་སྣ་ཚོགས་ཆོས་ཁམས་རྒྱ་མཚོའི་སྣང་བ་དེ་དག་ཐམས་ཅད་མེད་བཞིན་དུ་མཐོང་ཐོས་ཚོར་མྱོང་མྱང་བ་ཐམས་་་་ཅད་རང་སྣང་རང་ལ་ཤར་བ་ཙམ་ལས་གཞན་ན་བདེན་གྲུབ་ཏུ་སྤུ་རྩེ་ཙམ་ཡང་ཡོད་མ་མྱོང་གསུངས། དེ་དག་གཞན་ཞིག་ཡིན་ཏེ་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོ་རུ་མངོན་རྒྱུ་གཞན་རང་རྒྱུད་པར་ཡོད་དེ། གཟུགས་བཟང་པོ་མཐོང་ན་བཟང་པོའི་འདུ་ཤེས། གཟུགས་ངན་པ་མཐོང་ན་ངན་པའི་འདུ་ཤེས། གཟུགས་བར་བ་ལ་བཏང་སྙོམས་སུ་འདུ་ཤེས། དེ་བཞིན་83

དུ་སྒྲ་བཟང་པོ་ཐོས་ན་བཟང་པོའི་འདུ་ཤེས། སྒྲ་ངན་པ་ཐོས་ན་ངན་པའི་འདུ་ཤེས། སྒྲ་བར་བ་ཐོས་ན་བཏང་སྙོམས་སུ་འདུ་ཤེས། དྲི་བཟང་པོ་ཚོར་ན་བཟང་བའི་འདུ་ཤེས། དྲི་ངན་པ་ཚོར་ན་ངན་པའི་འདུ་ཤེས། དྲི་བར་བ་ཚོར་ན་བཏང་སྙོམས་སུ་འདུ་ཤེས། རོ་བཟང་པོ་མྱོང་ན་བཟང་བའི་འདུ་ཤེས། རོ་ངན་པ་མྱོང་ན་ངན་པའི་འདུ་ཤེས། རོ་བར་བ་ལ་བཏང་སྙོམས་སུ་འདུ་ཤེས། རེག་བྱ་བཟང་པོ་མྱོང་ན་བཟང་བའི་འདུ་ཤེས། རེག་བྱ་ངན་པ་མྱོང་ན་ངན་པའི་འདུ་ཤེས། རེག་བྱ་བར་བ་ལ་བཏང་སྙོམས་སུ་འདུ་ཤེས་རྣམས་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཡོད་སྙམ་ན། མདང་གི་མི་ལམ་གྱི་སྐབས་སུ་ཁྱོད་ཀྱི་མིག་འདིས་གཟུགས་བཟང་པོ་ལྷ་དང་མི་དང་བདེ་བར་གཤེགས་པའི་སྐུ་གཟུགས་ལ་སོགས་པ་དང་། གཟུགས་ངན་པ་ཡིད་དུ་མི་འོང་བའི་གཟུགས་ལ་སོགས་པ་མཐོང་ཡང་། དེ་རིང་ཉིན་མོའི་སྐབས་ཀྱི་མིག་འདིས་གཟུགས་གཅིག་ཀྱང་མཐོང་མ་མྱོང་། དེ་བཞིན་དུ་རྣ་བ་འདིས་སྒྲ་སྙན་པ་པི་ཝང་དང་གླིང་བུ་ལ་སོགས་པའི་སྒྲ་དང་། སྒྲ་ངན་པ་བོང་ལི(བུ)དང་ཁྱི་ལ་སོགས་པས་ངུ་ཟུག་བྱེད་པ་ཐོས་ཀྱང་།དེ་རིང་ཉིན་མོའི་སྐབས་ཀྱི་རྣ་བ་འདིས་སྒྲ་གཅིག་ཀྱང་ཐོས་མ་མྱོང་།སྣ་འདིས་དྲི་བཟང་པོའི་རིགས་གླ་རྩི་དང་ག་བུར་གུར་གུམ་ལ་སོགས་་84

པ་དང་། དྲི་ངན་པའི་རིགས་རྟ་རོ་དང་ཁྱི་རོ་རུལ་བ་ལ་སོགས་པ་ཚོར་ཡང་། དེ་རིང་ཉིན་མོའི་སྐབས་ཀྱི་སྣ་འདིས་དྲི་གཅིག་ཀྱང་ཚོར་མ་མྱོང་། ལྕེ་འདིས་རོ་མངར་བ་བུ་རམ་དང་ཀ་ར་སྦྲང་རྩི་ལ་སོགས་པ་བཟང་པོ་དང་། རོ་ངན་པའི་རིགས་ཁ་བ་དང་སྐྱུར་བ་ལ་སོགས་པ་མྱོང་ཡང་། དེ་རིང་ཉིན་མོའི་སྐབས་ཀྱི་ལྕེ་འདིས་རོ་གཅིག་ཀྱང་མྱོང་མ་མྱོང་། ལུས་འདིས་རེག་བྱ་བཟང་པོའི་གོས་དར་རས་ཕྲུག་ལ་སོགས་པ་འཇམ་པོའི་རིགས་དང་། རེག་བྱ་ངན་པ་རྩུབ་མོའི་རིགས་ལ་སོགས་པ་རེག་ཀྱང་། དེ་རིང་ཉིན་མོའི་སྐབས་ཀྱི་ལུས་འདིས་རེག་བྱ་གཅིག་ཀྱང་རེག་མ་མྱོང་། དེ་ལྟ་བུའི་སྣང་བ་སྣང་དུས་ཉིད་ནས་བདེན་གྲུབ་ཏུ་གྲུབ་མ་མྱོང་། དེའི་ཕྱིར་ན་དེ་གཉིས་འདྲ་མཚུངས་པས་དེས་ཀྱང་སྟོན་པར་འགྱུར་བ་ཡིན་གསུངས།ཚེ་འཁོར་བ་སོགས། ཤེས་པར་བྱའོ། །ཚེ་འཁོར་བ་ཐོག་མ་མེད་པའི་དུས་ནས་གནས་འཕོ་ནས་གནས་གཞན་དུ་འགྲོ་མ་མྱོང་།གནས་གཞན་དུ་སྡོད་མ་མྱོང་བའི་ཚུལ་ནི་མི་ལམ་གྱི་སྣང་བས་སྟོན་ཏོ།རྨི་ལམ་དང་ཉིན་སྣང་གཉིས་གའི་བདེན་རྫུན་མི་མཉམ་བསམ་ན།རྨི་ལམ་དོ་ནུབ་རྨིས་རྒྱུ་དེ་སང་ཉིན་ཡང་མིས་པ་མ་ཡིན། ཉིན་སྣང་དེ་རིང་ཡོད་རྒྱུ་དེ་སང་ཉིན་ཡང་ཡོད་བསམ་ན། ཁྱོད་ཆུང་དུས་ལོ་བཅུ་ལོན་ཚུན་ཆད་དུ་གྲོགས་སུ་དང་འགྲོགས། གཏམ་ཅི་བཤད།85

ཟས་ཅི་ཟོས། རྒྱུ་ཟས་བསོག་འཇོག་བྱས་པ་གང་ན་ཡོད། ཆུང་དུས་ལོ་བཅུ་ལོན་ཚུན་ཆད་དུ་མི་ལམ་གྱི་སྐབས་སུ་གྲོགས་སུ་དང་འགྲོགས།གཏམ་ཅི་བཤད། ཟས་ཅི་ཟོས། དེ་དུས་སུ་རྒྱུ་ཟས་བསོག་འཇོག་བྱས་པ་གང་ན་ཡོད། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོ་རུ་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེ་དག་ཐམས་ཅད་མི་དྲན་པ་བརྗེད་པའི་ཡུལ་དུ་གྱུར་པ་ལ། དྲན་པའི་ཡུལ་ལ་བདེན་རྫུན་ཡོད་མེད་འདྲ་འདྲ་ཡིན། རྨི་ལམ་གྱི་སྣང་བ་ཀུན་གཞིའི་རྣམ་ཤེས་ཀྱི་སྟེང་དུ་མཆེད་པ་དང་། ཉིན་མོའི་སྣང་བ་ཀུན་གཞིའི་ཡིད་ཀྱི་སྟེང་དུ་མཆེད་པ་ཡིན་པས། དེ་གཉིས་ཁ་ཕྱི་བལྟ་དང་ནང་བལྟའི་ཁྱད་པར་གྱིས་འཛིན་སྟངས་དམ་མི་དམ་ཞིག་ཡོད་པ་དེའི་ལན་གྱིས་ཡིན། དེའི་ཡུན་གྱི་རིང་ཐུང་ལ་བརྟགས་ནའང་ཉིན་ཆུ་ཚོད་སུམ་ཅུ། མཚན་ཆུ་ཚོད་སུམ་ཅུ། ཉིན་ཞག་གཅིག་ལ་ཆུ་ཚོད་དྲུག་ཅུ་ཐམ་པ་ཡོད་པས་ཡུན་ཡང་འདྲ། གྲངས་ཀྱི་མང་ཉུང་ལ་བརྟགས་ནའང་ལོ་གཅིག་ལ་ཉིན་སྣང་སུམ་བརྒྱ་དང་དྲུག་ཅུ། མཚན་སྣང་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཐམ་པ་ཡོད་པས་གྲངས་ཡང་འདྲ་བ་ཡིན་་ལ། རྟོག་དཔྱོད་ཞིབ་ཏུ་ཐོངས་དང་ངེས་པར་ཐག་ཆོད་པར་འགྱུར་རོ་གསུངས། རི་རབ་ལྟ་བུའི་ཟས་ཤིག་ཟོས། རྒྱ་མཚོ་ལྟ་བུའི་སྐོམ་86

ཞིག་འཐུང་ཡང་འགྲང་སྣང་མེད་པ་དང་། གོས་ལྷོ་སྤྲིན་ཙམ་ཞིག་གྱོན་རུང་དྲོ་སྣང་མེད་པ་རྣམས་བྱས་པ་འདི་སྣང་ཙམ་ཞིག་ལས་་་་་་་་བདེན་གྲུབ་ཏུ་གྲུབ་མ་མྱོང་བའི་རྟགས་ཡིན། ་ལུས་སུ་སྣང་བ་སོགས། ལྟ་བུ་ཡིན་ནོ། །ཚེ་འདིར་རྩེ་གཅིག་ཏུ་དམ་པའི་ཆོས་བསྒྲུབ་ན་རྣམ་མཁྱེན་གྱི་འབྲས་བུ་ཚེ་གཅིག་པོ་འདིའི་་་སྟེང་དུ་འགྲུབ་པར་འགྱུར་ནའང་། དེ་ལ་མི་བརྩོན་པར་ལུས་མེད་པ་ལ་ལུས་སུ་སྣང་བ་འདིའི་ཆེད་དུ་ཁ་ལ་ཟ་རྒྱུ་རྒྱབ་ལ་གྱོན་རྒྱུ་སོགས་ལ་་འབད་བརྩོན་བྱས་པས་རྣམ་མཁྱེན་གྱི་འབྲས་བུ་ཟ་བའི་ཟ་འདྲེ་ཡང་་་ཡིན། ཚེ་འདིར་དམ་པའི་ཆོས་ཁོ་ན་བསྒྲུབ་ན་སྐྱེ་འཆིའི་སྣང་བ་རྒྱུན་གཅོད་ཐུབ་ནའང་། དེ་མ་བྱས་པར་ཚེ་འདི་ཁོ་ནའི་དོན་འབའ་ཞིག་ཏུ་གཉེར་བའི་འཁོར་བ་ནས་ཁ་བརྒྱུད་པའི་སྐྱེ་བའི་སྣང་བ་སྟོན་ཏེ།སྐྱེ་བའི་མཐའ་ན་འཆི་བ་མེད་པའི་ཐབས་མེད་པ་ཡིན་པས་སྐྱེ་འཆིའི་་སྣང་བ་རྒྱུན་མི་ཆད་པར་སྟོན་པས་ཤི་གཤེད་ཀྱང་ཡིན། ཟས་སྐོམ་འགྲང་ཙམ་དང་གོས་ལྷགས་སྐྱོབ་ཙམ་ལ་བརྟེན་ནས་ཚེ་གཅིག་ལ་་་་་་་རྣམ་མཁྱེན་སངས་རྒྱས་ཀྱི་གོ་འཕང་བསྒྲུབ་ན་ཚེ་འདིར་ཐར་བའི་་་་་་་སྲོག་ཐོབ་པར་འགྱུར་ནའང་། དེ་མ་བྱས་པར་ལུས་སྣང་ཙམ་ལ་ལུས་སུ་བཟུང་ནས་དེའི་ཆེད་དུ་གོས་བཟང་པོ་དྲོ་འཇམ་ཟས་བཟང་པོ་་་་་་ཞིམ་པོ་དང་། བདེ་བ་ཁོ་ན་དོན་དུ་གཉེར་ཞིང་བཟང་པོ་ལ་རེ་བ་87

དང་ངན་པ་ལ་དོགས་པ་དང་། དགྲ་ལ་སྣང་བ་དང་གཉེན་ལ་ཆགས་པ་དགྲ་འདུལ་གཉེན་སྐྱོང་ལ་སོགས་པའི་ཚེ་འདིའི་བྱ་བ་འབའ་ཞིག་་་དོན་དུ་གཉེར་བས་ཐར་བའི་སྲོག་རྩ་བཅད་པའི་སྲོག་གཅོད་ཀྱང་་་་་་་ཡིན། ཚེ་འདིར་འོད་གསལ་རྫོགས་པ་ཆེན་པོའི་དོན་བསྒོམ་ན་གཏན་དུ་བདེ་བའི་རྣམ་མཁྱེན་གྱི་འབྲས་བུ་ཚེ་ལུས་གཅིག་པོ་འདིའི་སྟེང་་་་་་ནས་ཐོབ་པར་འགྱུར་ནའང་། དེ་མ་བྱས་པས་རྣམ་མཁྱེན་གྱི་དབུགས་འཕྲོག་པས་དབུགས་ལེན་ཀྱང་ཡིན། ཚེ་འདིར་གསང་སྔགས་རྡོ་རྗེ་ཐེག་པའི་སྒོར་ཞུགས་ནས་དམ་ཚིག་མ་ཉམས་པར་ཚུལ་བཞིན་་་དུ་བསྲུང་ན་ཚེ་ལུས་འདི་ཉིད་ལ་རྡོ་རྗེ་འཆང་གི་གོ་འཕང་ཐོབ་ནུས་་་་ནའང་། དེ་ཚུལ་བཞིན་དུ་མ་བསྲུང་ཞིང་ཚེ་འདིའི་དགྲ་འདུལ་གཉེན་སྐྱོང་མི་དགེའི་སྤྱོད་པ་ཁོ་ན་ལ་དུས་འདས་པའི་དབང་གིས་་་་་་དམ་ལས་ཉམས་པར་བྱེད་པས་ན་དམ་སྲི་ཡང་ཡིན་ནོ། །དེའི་ཕྱིར་ན་ཚོགས་དྲུག་གི་ཡུལ་སྣང་ལ་ཞེན་པ་ཐམས་ཅད་རི་དྭགས་ཀྱིས་སྨིག་རྒྱུ་་ཆུ་རུ་མཐོང་ནས་རྒྱུག་པ་ལྟ་བུ་ལས་སྙིང་པོ་རྡུལ་ཕྲན་ཙམ་ཡང་མ་་་་་་གྲུབ་པས་ན་ཡུལ་སྣང་ཐམས་ཅད་སྟོང་པའི་རང་བཞིན་དུ་རྟོགས་་་་་་་པར་བྱའོ། །འདི་ལྟར་སྣང་བའི་ཆོས་ཐམས་ཅད་སྣང་དུས་ཉིད་ནས་རང་བཞིན་མ་གྲུབ་པ་དཔེར་ན་ནམ་མཁའི་འཇའ་ཚོན་དང་གློག་་་་་་་འོད་ལྟ་བུ་ཡིན་ནོ། །88

འདི་ལྟར་སྟོང་པར་ཤེས་ཀྱང་སོགས། རྟོགས་པར་བྱའོ། །དེ་ལྟར་སྟོང་པར་ཤེས་ཀྱང་སྣང་བ་དེ་མེད་དུ་མི་འགྲོ་བར་སེམས་ན། དེ་མ་ཡིན་ཏེ་བསྒོམ་གྱི་ངོ་བོ་སྟོང་ཉིད་ཡིན་པས། དེའི་གནས་ལུགས་དང་ཡིན་ལུགས་ཐམས་ཅད་ཚུལ་བཞིན་དུ་མ་ཤེས་ན། ཕྱི་སྣང་བ་ལ་དངོས་པོར་འཐས། ནང་རང་ལུས་ལ་གཅེས་འཛིན་དུ་གོལ་ནས།སེམས་ཀྱི་གསལ་ཆ་ཙམ་ལ་གདེང་བཅས་ནས་བསྒོམས་ཀྱང་། སྟོང་ཉིད་ཇི་བཞིན་པར་མ་མཐོང་བའི་རྐྱེན་གྱིས་བསྒོམ་ཐམས་ཅད་ལུང་་་་མ་བསྟན་གྱི་ཕྱོགས་སུ་ངེས་པ་ཡིན། དེས་ན་གཞི་སྟོང་ཉིད་ཀྱི་ལྟ་བ་ཇི་བཞིན་པ་ཤེས་ཤིང་རིག་པ་ནི་གནད་གལ་པོ་ཆེ་ཡིན་ནོ། །དེའི་ཕྱིར་ན་ཆོས་ཐམས་ཅད་ཀྱི་རང་བཞིན་སྟོང་པ་ཉིད་ཡིན་པ་དེ་ཤེས་་་་་ཤིང་རྟོགས་དགོས། ལར་ཁྱོད་ཀྱི་ཟེར་བ་ལྟར་ཡིན་ན་ལྷ་བསྐྱེད་པ་ཙམ་གྱིས་ལུས་ལྷ་རུ་འགྱུར་བ་དང་། སྔགས་བཟླས་པ་ཙམ་གྱིས་ངག་གྲག་སྟོང་སྔགས་སུ་སྨིན་པ་དང་། སེམས་ཏིང་ངེ་འཛིན་བསྒོམ་པ་ཙམ་གྱིས་སེམས་འོད་གསལ་དུ་རྟོགས་པའི་ནུས་པ་ཡོད་དགོས་ཀྱང་།དེ་དག་རྣམས་གོ་ཙམ་རྟོགས་ཙམ་གྱིས་གོལ(གྲོལ)བར་མི་འགྱུར་་་་་་བས་ན། སྟོང་ཉིད་རྟོགས་ཙམ་གྱིས་དངོས་པོའི་ཆོས་ཐམས་ཅད་མེད་པར་འགྱུར་བ་དང་རྟོགས་དགོས་པའི་རྒྱུ་མཚན་ཡང་ཡོད་པ་མ་ཡིན།ཡང་འགའ་ཞིག་གིས་གདོད་ནས་སྟོང་ན་སྟོང་ས་གསུམ་ན་སྟོང་ཡོད་་་89

པ་ཡིན། སྟོང་པར་ཤེས་དང་མ་ཤེས་མེད་ཟེར་བ་འབྱུང་སྲིད་དེ།དེའི་ཕྱིར་ན་ཆོས་ཐམས་ཅད་ཀྱི་རང་བཞིན་སྟོང་པ་ཉིད་དུ་ངོ་ཤེས་་་་་དགོས་ཏེ། རིག་དང་མ་རིག་ཤེས་དང་མ་ཤེས་གཉིས་མའི་ཁྱད་པར་གྱིས་འཁོར་བ་དང་འདས་པ་གྲོལ་བ་དང་འཁྲུལ་བ་ཐམས་ཅད་་་་་་་་་འབྱུང་བ་ཡིན། དེའི་ཕྱིར་ན་ཤེས་ཤིང་རིག་པ་ནི་གནད་ཀྱི་ཡང་གཅེས་དམ་པ་ཡིན་གསུངས།འགའ་ཞིག་གིས་སོགས། འདྲ་མཚུངས་སོ། །འགའ་ཞིག་གིས་རང་སྟོབས་ཀྱིས་མ་ཤེས་ན་བསླབ་སྦྱང་གིས་གོ་མི་ཆོད་ཟེར་བ་ཡང་་་་་འབྱུང་སྲིད་དེ། ཡེ་ཐོག་མ་མེད་པའི་དུས་ནས་ད་ལ་ཐུག་གི་བར་དུ་རང་སྟོབས་ཀྱིས་ལྟ་བ་མ་རྟོགས་ཤིང་མ་རིག་པའི་དབང་གིས་འཁོར་་་བར་འཁྱམས་པ་ཡིན། རང་སྟོབས་ཀྱིས་ད་དུང་ཡང་རྟོགས་པར་མི་འགྱུར། དེའི་ཕྱིར་ན་བསླབ་ཅིང་སྦྱངས་ཏེ་རྒྱལ་བའི་བཀའ་ཚད་མ།བླ་མའི་མན་ངག་ཚད་མ། རང་གི་རིག་པ་ཚད་མ་རྣམ་པ་གསུམ་གྱི་སྒོ་ནས་རྒྱུད་ལུང་མན་ངག་ཐམས་ཅད་དང་མཐུན་པའི་ལྟ་བ་དང་་་་་་སྟོང་ཉིད་རྟོགས་དགོས་པ་ཡིན་པས་ཤེས་པར་གྱིས་ཤིག །རྟོགས་པའི་རང་ངོས་ནས་བསླབ་ཅིང་སྦྱངས་ཏེ་དཀའ་བ་ཆེན་པོ་སྤྱད་ནས་སྟོང་་་ཉིད་རྟོགས་པ་དང་། དཀའ་བ་སྤུ་རྩེ་ཙམ་ཡང་མ་སྤྱད་པར་སྟོང་ཉིད་རྟོགས་པ་གཉིས་ལ་ཁྱད་པར་སྤུའི་རྩེ་མོ་ཙམ་ཡང་ཡོད་པ་མ་ཡིན།90

དཔེར་ན་དཀའ་བ་ཆེན་པོ་སྤྱད་ནས་གསེར་རྙེད་པ་དང་། དཀའ་བ་སྤུ་ཙམ་མ་སྤྱད་པར་གསེར་མལ་འོག་ནས་རྙེད་པ་གཉིས་ལ་གསེར་གྱི་་ངོ་བོར་བཟང་ངན་མེད་པ་ལྟ་བུ་དང་། དཀའ་ཚེགས་དཀའ་ལས་བྱས་ནས་ལྷ་སའི་ཇོ་བོ་མཇལ་བ་དང་། དཀའ་ཚེགས་སྤུ་རྩེ་ཙམ་ཡང་མ་སྤྱད་པར་ལྷ་སའི་གླིང་གི་གང་ཟག་ཅིག་གིས་ཇོ་བོ་མཇལ་བ་གཉིས་ལ་བྱིན་རླབས་ཀྱི་ངོ་བོར་ཡོ་རིང་མེད་པ་ལྟ་བུ་དང་འདྲ་མཚུངས།དེ་ལྟར་སྣང་བ་ཐམས་ཅད་སྟོང་ཉིད་སོགས། སྟོན་ཏོ། །དེ་ལྟར་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སྟོང་ཉིད་་་་་ཆེན་པོ་གཅིག་གི་ངང་དུ་གཏན་ལ་དབབ་པར་བྱེད་པའི་དཔྱོད་བྱེད་་་ཀྱི་ཤེས་པ་དེ་ལ་སོ་སོར་རྟོག་པའི་ཤེས་རབ་ཅེས་བརྗོད་པ་དང་།འཁོར་འདས་སྟོང་ཉིད་ཆེན་པོ་རུ་ངེས་པར་ཐག་ཆོད་དེ། དེའི་རྗེས་ཤེས་རྒྱུན་ཆགས་པ་ལ་བདག་མེད་རྟོགས་པའི་ཤེས་རབ་ཅེས་བྱའོ། །དེས་ན་དང་པོ་ངོ་ཤེས་ཤིང་རྟོགས། བར་དུ་མྱོང་ཞིང་འདྲེས། ཐ་མ་གདེང་ཐོབ་པར་བྱ་བ་ནི་གནད་ཀྱི་ཡང་གཅེས་དམ་པ་ཡིན་གསུངས།གོ་ཙམ་རྟོགས་ཙམ་གྱིས་གང་ཟག་ཅིག་ལ་ཁྱོད་ཀྱིས་ནི་སྟོང་ཉིད་་་་་་་་རྟོགས་ཡོད་པ་ཡིན་ཏེ(མོད)། ངས་ཁྱོད་ལ་མེས་བཙུགས་པས་ཚ་སྣང་། ཆུས་བརྒྱབ་པས་འཁྱག་སྣང་། མདའ་མདུང་དབྱུག་པ་སོགས་ཀྱིས་བརྒྱབ་པས་ན་སྣང་དང་ཚ་སྣང་ཡོད(འདུག)ཟེར་ན། ཆོས་91

ཅན་གྱི་སྣང་བ་ཐམས་ཅད་ཆོས་ཉིད་ཀྱི་དབྱིངས་སུ་མ་ཟད་ཀྱི་བར་དུ་བདག་དང་གཞན་དུ་འཛིན་པའི་གཉིས་སྣང་མི་ནུབ། དེ་མ་ནུབ་ཀྱི་བར་དུ་མེས་བཙུག་ན་ཚ་སྣང་། ཆུས་བརྒྱབ་ན་འཁྱག་སྣང་། མདའ་མདུང་དབྱུག་པ་སོགས་ཀྱི་བརྒྱབ་པས་ཚ་སྣང་དང་ན་སྣང་གི་ཕན་་་་་་གནོད་ཀྱི་སྣང་བ་རྒྱུན་མི་ཆད་པར་འབྱུང་ཡང་། དོན་ལ་ནི་དམྱལ་བའི་མེའི་ཚ་བས་མ་ཚིག གྲང་དམྱལ་གྱི་གྲང་བས་མ་འཁྱགས། ལྷ་མ་ཡིན་གྱི་མདའ་མདུང་དབྱུག་པས་བསྣུན་པས་མ་ཤི་བར་བདག་་་་་་་ཡོད་པ་ནི། སྣང་བ་དེ་དག་ཐམས་ཅད་སྣང་ཙམ་པ་ལས་བདེན་པར་གྲུབ་པ་མེད་པའི་མཚང་དེས་སྟོན་པ་ཡིན་ནོ། །ཞེས་གསུངས་ཞིང་མི་སྣང་བར་གྱུར་ཏོ། །ག ཕན་གནོད་ཀྱི་མཚང་ལ་རྒོལ་བ།གསུམ་པ་ཕན་གནོད་ཀྱི་མཚང་ལ་རྒོལ་བ་ནི། ཡང་རེ་ཞིག་གི་དུས་སུ་སོགས། འགྱུར་བ་ཡིན། ཡང་རེ་ཞིག་གི་དུས་སུ་གྲུབ་ཆེན་ས་ར་ཧ་པ་དང་ཞལ་མཇལ་བའི་ཚེ། བདག་གིས་གྲུབ་པའི་དབང་ཕྱུག་ཆེན་པོ་ལགས། སྒྲིབ་པ་གང་གིས་སྦྱངས། ལྷ་ཇི་ལྟར་བསྒྲུབ། འདྲེ་བགེགས་གང་གིས་སྒྲོལ། བདག་ལ་བཀའ་སྩལ་དུ་གསོལ་ཞུས་ཚེ་བཀའ་བསྩལ་པ། ཀྱེ་ཞེས་བོས་ཏེ་སྐྱེས་བུ་ཆེན་པོ་ཁྱོད་ཀྱིས་ཕན་གནོད་ཀྱི་མཚང་ལ་རྒོལ་དགོས་པས། སྒྲིབ་པ་ཞེས་བྱ་བ་ནི་གཞི་སྟོང་92

ཉིད་ཀྱི་ངོ་བོ་མ་རིག་པ་ལ་སྒྲིབ་པ་དང་། མ་རིག་པ་དེ་བརྟན་ཅིང་ལས་བྱས་པ་དེ་དག་ཐམས་ཅད་ཀུན་གཞིའི་ཁམས་སུ་འཐས་པ་ལ་་་་་་བག་ཆགས་ཞེས་བརྗོད། དེ་ནི་ལུས་ཀྱིས་ཕྱག་དང་སྐོར་བ། ངག་གིས་ཁ་འདོན་བཟླས་བརྗོད། སེམས་ཀྱིས་བསམ་པ་བཟང་པོའི་དགེ་སྦྱོར་ཙམ་ལ་འབད་པ་ལྟ་བུའི་རྩོལ་བ་བྱས་པས་སྦྱོང་བར་མི་འགྱུར་ཏེ།དཔེར་ན་གནམ་ངོའི་སྤྲིན་དེངས་པར)འདོད་དེ། ས་གཞིའི་རྡུལ་འཕྱག་པ་དང་འདྲ་མཚུངས་པ་ཞིག་ཡིན། དེས་ན་མ་རིག་པའི་སྒྲིབ་པ་དང་བག་ཆགས་སྦྱོང་བར་བྱེད་འདོད་ན། འདི་ལྟར་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སོ་སོར་རྟོག་པའི་ཤེས་རབ་ཀྱིས་གཞི་ཆོས་ཉིད་ཆེན་པོར་གཏན་ལ་དབབ་པ་ན་མ་རིག་པའི་་སྒྲིབ་པ་དང་བག་ཆག་ངང་གིས་འདག་པར་འགྱུར་བ་ཡིན། དེས་ན་ཕན་བྱེད་ལུས་ངག(ཡིད)གསུམ་གྱི་དགེ་བ་དང་། གནོད་བྱེད་ལུས་ངག་ཡིད་གསུམ་གྱི་སྡིག་པ་གཉིས་གཏན་ལ་དབབ་དགོས་ཏེ།ཕན་བྱེད་ལུས་ངག་གི་སོགས། ཙམ་དུ་ཟད་དོ། །དང་པོ་ཕན་བྱེད་ཀྱི་ལུས་ངག་ཡིད་གསུམ་གྱི་དགེ་བ་གཏན་ལ་དབབ་པ་དེ་ལ།ལུས་ཀྱིས་ཕྱག་དང་སྐོར་བ། ངག་གིས་ཁ་འདོན་བཟླས་བརྗོད།སེམས་ཀྱིས་བསམ་པ་བཟང་བོའི་དགེ་སྦྱོར་བྱས་ཚད་ཐམས་ཅད་་་་་་་་འབྲུའི་ཕུང་པོ་བཞིན་དུ་སྲུངས་པ་དང། རྒྱལ་པོའི་བང་མཛོད་བཞིན་93

དུ་བསགས་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ།དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། ཕན་བྱེད་ལུས་ངག་ཡིད་གསུམ་གྱི་དགེ་བ་འདི་དང་པོ་བྱུང་བའི་ཁུངས་ཤིག་ཡོད་ན། ཕྱི་འབྱུང་བ་ལྔའི་ཁམས་ནས་བྱུང་བ་ཡིན་ན་འབྱུང་བ་སའི་ཁམས་ནས་བྱུང་ངམ།འབྱུང་བ་ཆུའི་ཁམས་ནས་བྱུང་ངམ། འབྱུང་བ་མེའི་ཁམས་ནས་བྱུང་ངམ། འབྱུང་བ་རླུང་གི་ཁམས་ནས་བྱུང་བ་ཡིན། བྱུང་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། ཕན་བྱེད་ལུས་ངག་ཡིད་གསུམ་གྱི་དགེ་བ་འདི་དངོས་པོ་ཡོད་པ་ལས་བྱུང་ངམ།དངོས་པོ་མེད་པ་ལས་བྱུང་བ་ཡིན། དངོས་པོ་ཡོད་པ་ལས་བྱུང་ན་འདི་ནས་བྱུང་བ་ཡིན་ཟེར་རྒྱུའི་མངོན་སུམ་མིག་གིས་མཐོང་རྒྱུ།དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དངོས་པོ་མེད་པ་ལས་བྱུང་བ་ཡིན་ན་དངོས་པོ་མེད་པ་ལས་ལུས་ངག་ཡིད་གསུམ་གྱི་དགེ་བ་གཟུགས་་་་་་ཅན་ཞིག་ཡོད་དགོས། དེ་ཡོད་ན་ལུས་ངག་ཡིད་གསུམ་གྱི་དགེ་བ་འདིའི་གཟུགས་དབྱིབས་ཁ་དོག་སོགས་མངོན་སུམ་མིག་གིས་མཐོང་་་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་94

ཡོད་དགོས་ཀྱང་དེ་ནི་ཡོད་པ་མ་ཡིན། ཕན་བྱེད་ལུས་ངག་ཡིད་གསུམ་གྱི་དགེ་བ་འདི་བར་དུ་གནས་པའི་ས་ཞིག་ཡོད་ན་མགོའི་སྐྲ་རྩེ་མན་ཆད། རྐང་གི་སེན་རྩེ་ཡན་ཆོད་ཀྱི་བར་ལ་བརྟགས་ནས་གནས་ས་འདི་ཡིན་ཟེར་རྒྱུ་བ་ཞིག་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། ཕན་བྱེད་ལུས་ངག་ཡིད་གསུམ་གྱི་དགེ་བ་འདི་ཐ་མ་འགྲོ་བའི་ཡུལ་ཞིག་ཡོད་ན་ཤར་ལྷོ་ནུབ་བྱང་ཕྱོགས་བཞི་མཚམས་བརྒྱད་སྟེང་འོག་བར་གསུམ་གང་གི་ཕྱོགས་སུ་འགྲོ་ས་འགྲོ་ཡུལ་ཡོད། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་བྱུང་གནས་འགྲོ་གསུམ་གྱིས་གཏན་ལ་ཕབ་ནས་མེད་པ་ཡིན་མ་གཏོགས། ཕན་བཏགས་པ་དེ་དགེ་བ་ཡིན་སྙམ་ན། སེམས་ཉིད་སྟོང་པའི་ཕྱི་ནང་བར་གསུམ་འགོ་མཇུག་གང་གི་ཐད་ནས་ཕན་བཏགས་ཏེ་དཀར་པོར་བཏང་པ་འདི་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་རང་གི་བློས་བཏགས་པ་ཙམ་མ་གཏོགས་དགེ་བ་རང་ངོས་ནག་བདེན་གྲུབ་ཅན་དུ་མ་གྲུབ་པ་ཡུལ་མེད་དུ་ཐག་95

ཆོད་ཚེ་གནས་སྐབས་སུ་འཁོར་བ་རུ་བསོད་ནམས་བསགས་པ་ཙམ་་་་ཞིག་ལས་ཡོད་པ་མ་ཡིན།དེ་བཞིན་དུ་སྡིག་པ་སོགས། མ་འདས་སོ། །དེ་བཞིན་དུ་ལུས་ངག་ཡིད་གསུམ་ལ(གྱིས)གནོད་པའི་སྡིག་པ་བསགས་པའི་ཕུང་པོ་་་འདི་འབྲུའི་ཕུང་པོ་བཞིན་དུ་སྲུངས་པ་དང་། རྒྱལ་པོའི་བང་མཛོད་བཞིན་དུ་བསགས་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། བྱུང་གནས་འགྲོ་གསུམ་གོང་ལྟར་གཏན་ལ་ཕབ། གནོད་བསྐྱལ་བ་དེ་སྡིག་པ་ཡིན་སྙམ་ན། ཡང་སེམས་ཉིད་སྟོང་པའི་ཕྱི་ནང་འགོ་མཇུག་བར་གསུམ་གང་གི་ཐད་དུ་་་གནོད་པ་བྱས་པས་ནག་པོར་བཏང་བ་འདི་མངོན་སུམ་མིག་གིས་་་་་་་མཐོང་རྒྱུ། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་རང་གི་བློས་བཏགས་པ་ཙམ་མ་གཏོགས་སྡིག་པ་རང་ངོས་ནས་བདེན་པར་གྲུབ་་་་པ་རྡུལ་ཙམ་ཡང་ཡོད་པ་མ་ཡིན། ཚེ་གཅིག་ཏུ་ལུས་ངག་ཡིད་གསུམ་དགེ་སྦྱོར་ལ་འབད་པའི་སྐྱེས་བུ་ཞིག་དང་། ཚེ་གཅིག་ཏུ་ལུས་ངག་ཡིད་གསུམ་སྡིག་པ་ལ་སྤྱོད་པའི་སྐྱེས་བུ་དེ་གཉིས་གའི་ཤེས་རྒྱུད་ལ་་་་་ཞིབ་ཏུ་བརྟག་ན་གཉེན་ལ་ཆགས་པ་དང་། དགྲ་ལ་སྣང་བ་དང་།96

བཟང་པོ་ལ་རེ་བ་དང་། ངན་པ་ལ་དོགས་པའི་ཉེར་ལེན་ཐམས་ཅད་ལ་ཁྱད་པར་རྡུལ་ཙམ་མེད་ན་གྲོལ་ཀྱང་ཤེས་རྒྱུད་གྲོལ་བས་གྲོལ་བ།འཁྲུལ་ཡང་ཤེས་རྒྱུད་འཁྲུལ་བས་འཁྲུལ་ཏེ་འཁོར་བར་འཁྱམས་པ་་་་་ཡིན། ཤེས་རྒྱུད་དེ་གཉིས་ཀ་ཁྱད་པར་མེད་ན་ཐམས་ཅད་འཁོར་བ་ལས་མི་འདའ་སྟེ། གནས་སྐབས་ཀྱི་བདེ་བ་ཙམ་དང་། སྡུག་བསྔལ་ཙམ་ལས་ཁྱད་པར་མེད་ན་འཁོར་བའི་སྣོན་པ་ཙམ་ལས་མ་འདས་པ་་ཡིན།འདི་ལྟར་གཏན་ལ་སོགས། ཤེས་པར་བྱའོ། །དགེ་བ་གཏན་ལ་མ་ཕབ་ཀྱང་དགེ་བ་བསྒྲུབ་མཁན་སུ་མི་འདུག སྡིག་པ་གཏན་ལ་མ་ཕབ་ཀྱང་ཀུན་གྱི་ཐུན་མོང་དུ་སྤྱད་འདུག་པས། དགེ་སྡིག་གཏན་ལ་ཕབ་པ་ལ་དགོས་པ་མི་འདུག་སྙམ་ན། དགེ་བ་མི་བསྒྲུབ་པའི་ཕྱིར་དང་། སྡིག་པ་བསྒྲུབ་པའི་ཕྱིར་དུ་ནི་གཏན་ལ་ཕབ་པ་མ་ཡིན་ཏེ།འདི་ལྟར་དགེ་བ་གཏན་ལ་མ་ཕབ་ན་རྣམ་པར་གྲོལ་བའི་ལམ་དང་།གནས་སྐབས་སུ་འཁོར་བར་བསོད་ནམས་བསགས་པའི་དགེ་བ་་་་་་་་་གཉིས་ནོར་ནས་རྣམ་མཁྱེན་གྱི་འབྲས་བུ་ཐོབ་པ་མ་ཡིན། སྡིག་པ་གཏན་ལ་མ་དབབ་ན་རང་ངོ་རང་གིས་མ་རིག་པ་ཉིད་སྒྲིབ་པ་དང་་་་སྡིག་པ་འཁྲུལ་གཞི་ཡིན་པར་མི་ཤེས་ཏེ་འཁོར་བ་མཐའ་མེད་དུ་་་་་་་་འཁྲུལ་བ་ལས་འོས་མེད་པའི་ཕྱིར་ན་དགེ་སྡིག་གཉིས་གཏན་ལ་་་་་་་་་97

དབབ་པ་ནི་གནད་ཀྱི་ཡང་གཅེས་དམ་པ་ཡིན། དེས་ན་དགེ་སྡིག་གཉིས་གང་བསགས་ཀྱང་འབྲས་བུ་མི་འབྱུང་བ་ཡིན་སྙམ་ནའང་མ་་་་ཡིན་ཏེ། འདི་དགེ་བ་ཡིན་སྙམ་པའི་རྣམ་རྟོག་དཀར་པོ་དེ་གཞི་བདེ་གཤེགས་སྙིང་པོའི་ཉག་ཕྲན་ཡིན་པའི་ཕྱིར་ན། ལུས་ངག་ཡིད་གསུམ་(གྱིས)དགེ་བ་གང་བསགས་ཀྱང་འབྲས་བུ་བདེ་འགྲོ་ལྷ་མིའི་གོ་་་་་་་་འཕང་ཙམ་ཐོབ་ནུས་པ་ཡིན་ཀྱང་། རྣམ་མཁྱེན་གྱི་ལམ་ལ་ནི་སྤུ་ཙམ་ཡང་ཉེ་བར་མི་འགྱུར་བའི་སྐྱོན་དེས་བཅིང་བར་འགྱུར་བ་དང་།གཞི་བསམ་སྦྱོར་བ་མཐར་ཐུག་བཞིའི་སྒོ་ནས་མི་དགེ་བའི་ལས་གང་་་བསགས་ཀྱང་། སྡིག་པའི་ཡན་ལག་ཁ་ཚང་བའི་དུག་གསུམ་གང་རུང་གི་ཀུན་སློང་ཤུགས་ཆེ་ཆུང་གི་དབང་གིས་འབྲས་བུ་ངན་སོང་་་་་་གསུམ་དུ་འཕེན་པར་འགྱུར་བ་ཡིན་ཀྱང་། དེ་གཉིས་གང་ཡིན་ཡང་འཁོར་བ་ལས་མི་འདའ་བའི་ཕྱིར་ན་འཁོར་བར་བསོད་ནམས་་་་་་་་་་བསགས་པ་ཙམ་ལས་མེད། ཕྱི་མ་དོན་དུ་གཉེར་ནས་མི་མེད་ཀྱི་ལུང་སྟོང་དུ་ཕྱིན་ཏེ་སྟོང་ཉིད་བསྒོམ་པའི་ཚེ་ན་མྱོང་ཞེན་གང་ཡང་མེད་་་་་པས་དེས་བློ་ཡིད་མི་ཚིམས་ནས། གཞན་དགེ་བ་ཟབ་ཟབ་འདྲ་བའི་ཟག་བཅས་ཀྱི་དགེ་ལ་གཞོལ་བ་དང་། ཡང་སྟོང་ཉིད་བསྒོམ་པའི་ཡོན་ཏན་སོགས་མཐོང་ཚེ་སྟོང་ཉིད་ཀྱི་དོན་ལ་མཉམ་པར་འཇོག་པ་་་སོགས་བྱས་ཀྱང་། ཁབ་རྩེ་གཉིས་ཀྱིས་ཚེམ་དྲུབས་མི་འོང་བ་དང་།98

བློ་རྩེ་གཉིས་ཀྱིས་དོན་མི་འགྲུབ་ཟེར་བའི་དཔེ་བཞིན་དུ། ཆོས་ཉིད་ཀྱི་དོན་ལ་གདེང་ཐོབ་མི་ནུས་པའི་སྐྱོན་དེས་བཅིང་བའི་ཕྱིར་ན་དགེ་་སྡིག་གཉིས་གཏན་ལ་འབེབས་དགོས་པའི་རྒྱུ་མཚན་དེ་ཡིན་མ་་་་་་་་་་གཏོགས། ཉོན་མོངས་པ་ཆགས་སྣང་རྨོངས་གསུམ་གྱི་ལས་རང་ཁར་(གར)སྤྱོད་པ་ལས་ནི་ཟག་བཅས་ཀྱི་དགེ་བ་སྣ་རེ་འགྲུབ་ཀྱང་དེས་་་ལོས་དགའ། དེ་མིན་ཆོས་ཉིད་ཀྱི་དོན་ནི་དགེ་བ་གང་གིས་འགྲན་ཟླ་དང་བྲལ་བ་ཡིན། དེའི་དོན་ལ་མཉམ་པར་འཇོག་ཚེ་བློས་བྱས་ཡིད་དཔྱོད་ཀྱི་དགེ་བ་དང་། མི་དགེ་བའི་ལས་གཉིས་གང་གིས་ཀྱང་བྱར་མེད་ལ། ངོ་བོ་བསྒྲིབ་པའི་ཆ་ལ་བཟང་ངན་ཅུང་ཟད་ཀྱང་མེད་དེ།ཀུན་མཁྱེན་ཆེན་པོས། རང་བྱུང་རིག་རྔ།་དོན་དམ་ཉི་མ་ལ། །དགེ་སྡིག་དཀར་ནག་གཉིས་ཀྱི་སྤྲིན་གྱིས་བསྒྲིབས། །བླང་དོར་འབད་རྩོལ་བྱེད་པའི་གློག་འཁྱུགས་ནས། །བདེ་སྡུག་འཁྲུལ་སྣང་ཆར་གྱི་རྒྱུན་བབས་པས། །འཁོར་བའི་ས་བོན་འགྲོ་དྲུག་ལོ་ཐོག་རྒྱས། །ཀྱེ་མ་ཉམ་ཐག་འགྲོ་ཀུན་སྙིང་རེ་རྗེ། །མཐར་ཐུག་ངེས་པ་དོན་གྱི་སྙིང་པོ་ལ། །གསེར་སྒྲོག་ཐག་སྒྲོག་འཆིང་པ་མཉམ་པ་ལྟར། །ཆོས་དང་ཆོས་མིན་སེམས་ཀྱིས་འཆིང་བ་མཉམ། །དཀར་ནག་སྤྲིན་ཚོགས་གང་ཡང་མེད་པ་ན། །ཆོས་དབྱིངས་མཁའ་ལ་དོན་དམ་ཉི་མ་ཤར། །ཞེས་གསུངས་པ་བཞིན་ཡིན་ནོ། །

ཕན་སྐྱོབ་ཀྱི་ལྷ་སོགས། ཚུལ་ཡང་བརྟག ཕན་བྱེད་ཀྱི་ལྷ་གཏན་ལ་ཕབ་པར་བྱེད་པ་ལ། དང་པོ་བྱུང་ས། བར་དུ་གནས་ས། ཐ་མ་འགྲོ་ས་གསུམ་ལ་བརྟགས་པས་ཡུལ་མེད་པ་ཡིན། དབང་པོའི་ཡུལ་དུ་ལྷ་ཞེས་སྣང་བ་ཡིན་ན་ལྷའི་གཟུགས་སྒྲ་དྲི་རོ་རེག་བྱ་འདི་ཡིན་་་་་་ཟེར་རྒྱུ་ཞིག་ཡོད་དགོས་ཀྱང་དེ་ནི་བདེན་གྲུབ་ཅན་དུ་མེད། འབྱུང་བ་སྣོད་བཅུད་ཀྱི་ཁམས་ནས་བྱུང་བ་ཡིན་བསམ་ན། འབྱུང་བ་ས་ལྟ་བུ་ལ་མཚོན་ན་ས་དེ་རྡུལ་དུ་ཕབ། རྡུལ་རྡུལ་ཕྲན་དང་ཆ་མེད་དུ་བཏང་ན་ཡང་ས་ཟེར་བ་ལས། ལྷ་ཟེར་བ་དེའི་ཁོང་ནས་འབྱུང་ཚུལ་གཏན་ནས་ཡོད་པ་མ་ཡིན། དེ་བཞིན་དུ་འབྱུང་བ་རང་རང་གི་མིང་སོ་སོར་བཏགས་པ་ལས་ལྷ་ཟེར་བ་མ་ཡིན། ཐ་དད་པ་ཞིག་ཡིན་སྙམ་ན། ལྷ་དངོས་མེད་ཅིག་ཡིན་ན་བདག་དངོས་ཅན་ལ་ཕན་བཏགས་ཚུལ་མེད། ལྷ་དངོས་ཅན་ཞིག་ཡིན་ན་ལྷ་དེས་ཁྱོད་ལ་ཁ་འཛིན་དང་སྡོང་གྲོགས་བྱེད་དུས་མི་རིག་པའི་ཐབས་མེད། དེ་དུས་རིག་ན་ལྷ་དེའི་གཟུགས་དབྱིབས་ཁ་དོག་སོགས་མངོན་སུམ་མིག་གིས་མཐོང་རྒྱུ།དོན་དམ་ལག་པས་འཛིན་རྒྱུ། དབང་པོའི་སྒོ་རུ་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན།གཞི་བདག་དྲེགས(དྲག)རྩལ་ཅན་ཞིག་ཡིན། རི་བོ་འདི་ལ་གནས་ཡོད། ཕན་བཏགས་ནི་ཞིག་ཡིན་བསམ་ན་ཕན་ཇི་ལྟར་100

བཏགས། རི་དེ་ལྷ་ཡིན་ན་བསྲུང་སྐྱོབ་བྱེད་དུས་རི་བོ་དེ་ཐོན་ཡོང་ནས་ཁྱོད་ལ་བསྲུང་སྐྱོབ་བྱེད་དགོས། དེ་མིན་ན་ཕན་བཏགས་ལུགས་མེད། རིའི་ཁོང་ན་ཡོད་པ་ཡིན་ན་ལམ་ཞིག་ལོས་ཡོད། མིན་ན་ས་བརྐོས་ནས་སོང་ན་དེར་ལོས་ཐོན། རི་དེའི་འོག་ཏུ་ཡོད་ན་ས་བསྐོས་ནས་བལྟས་ན་ལོས་རིག་དང་དེ་ནི་ཡོད་པ་མ་ཡིན། དེ་ཕ་ཁུ་ཆེ་རྒན་གྱི་རིང་ནས་མཆོད་གསོལ་བསང་དང་རླུང་རྟ་བྱས་ན་ཁ་འཛིན་སྡོང་་་གྲོགས་བྱེད་པ་ཡིན། མ་མཆོད་ན་ན་ཚ་དང་མི་འདོད་པ་འོང་བ་ཡིན་བསམ་ན། ལྷ་གཟུགས་མེད་ཀྱིས་གཟུགས་ཅན་ལ་ཕན་བཏགས་ལུགས་མེད། ལྷ་གཟུགས་ཅན་ཞིག་ཡིན་ན་བཟང་ཤིང་དང་དར་ཟབ་མཆོད་རྫས་སོགས་ཀྱིས་བསང་མཆོད་བྱས་ཚེ་ལོངས་སྤྱོད་ནི་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། བསང་གི་དུད་པ་བར་སྣང་ལ་ཡལ།བསང་རྫས་བསྲེགས་པ་རྣམས་ཐལ་བར་ལོག་ནས་ཤུལ་དུ་ཡོད་པ་་་་་་་རླུང་གིས་ཁྱེར་བ་མ་གཏོགས། སུས་ཀྱང་མ་ཁྱེར་བར་ལུས་འདུག དེ་བཞིན་དུ་རླུང་རྟ་ཡིན་ཟེར་བ་དར་རས་ཁ་དོག་སྣ་ཚོགས་བཙུགས་པ་་ཐམས་ཅད་ཀྱང་ལོ་ཆ(འགའ)རེའི་འཕྲོ་རུ་ཡང་ལ་ལ་ཆུས་རུལ། ལ་ལ་འཐོར་ནས་ཆུ་ཆར་གྱིས་ཟོས་ནས་ཡལ་འགྲོ་བ་མ་གཏོགས་ལྷ་ཞེས་་དངོས་སུ་སྤྱོད་མཁན་མེད་པ་མཐོང་ཆོས་སུ་ཡོད།ཡང་ན་ག་ཤེད་ན་རྫ་བྲག་ཤིན་ཏུ་འཇིགས་སུ་རུང་བ་ཞིག་ཡོད་་་་101

པ་དེར་བདག་སོང་ནས་ས་རྐོ་རྡོ་གློག(སློག)བྱས་པའི་རྐྱེན་གྱིས་སེར་བ་དང་ཐོག་འབྲུག་གློག་གསུམ་བསམ་གྱིས་མི་ཁྱབ་པ་བྱས་ནས་ཅིག་་་མིན་ན་བདག་བསད་བཏང་བསམ་ན། དཔེར་ན་ཁྱོད་མདང་མི་ལམ་གྱི་སྐབས་སུ་གཞི་བདག་དྲེགས(དྲག)རྩལ་ཅན་ཤིན་ཏུ་འཇིགས་སུ་་་རུང་བ། རི་རྩེ་གངས་ཀྱིས་བཟུང་། རི་སྐེད་རྫ་རིས་བཟུང་། རི་རྩ་ནགས་ཀྱིས་བཟུང་ཡོད་པ་ཞིག་ལ་ཐོན་ནས་ལུང་གཉན་ཀྱིས་བཏབ།ཤིང་གཉན་སྟ་རེས་བཅད། རྩྭ་གཉན་ཟོར་བས་བྲེག ས་གཉན་འཇོར་གྱིས་བརྐོས། ཆུ་གཉན་གཟའ་རུས(གཟར་བུས)བཅུས་པ་སོགས་བྱས་ཚེ། དེ་ལ་རྐྱེན་བྱས་ནས་དེ་མ་ཐག་ཏུ་རྫ་སྐེད་ནས་སྨུག་པ་གཡག་རྔ་ཙམ་ཞིག་ཆད་དེ་གནམ་ལ་སོང་བས་སྐད་ཅིག་ཏུ་ཐོག་་་་་འབྲུག་གློག་གསུམ་བསམ་གྱིས་མི་ཁྱབ་པ་བྱུང་ནས་མི་བཟོད་པར་་་་་་་སྣང་ཡང་། དེ་རིང་ཉིན་མོའི་སྐབས་སུ་སེར་འབྲུ་རྡོག་མ་གཅིག་ཀྱང་འོང་མ་མྱོང་། འདི་དང་འདྲ་མཚུངས་པ་ཞིག་ཡིན་པས་ཕན་བྱེད་ཀྱི་ལྷ་ཡང་ཁྱོད་ཀྱི་སྣང་ཉམས་ཙམ་མ་གཏོགས། དོན་ལ་གཞི་རྩ་དང་བྲལ་བ་ཡེ་ནས་བདེན་གྲུབ་ཅན་དུ་རྡུལ་ཙམ་ཡང་གྲུབ་མ་མྱོང་། དེས་ན་ལྷ་ཞེས་བསྒྲུབ་རྒྱུ་མེད་པ་ཞིག་ཡིན་སྙམ་ན་དེ་ནི་མ་ཡིན་ཏེ། རང་གི་རྟོགས་པའི་རྩལ་ལས་མེད་པ་ལ་ཡོད་པར་བསྒྲུབ་པ་ནི་མེད་པའི་་་་་དབྱིངས་ནས་དབང་པོའི་སྒོ་རུ་མངོན་སུམ་དུ་སྣང་བས་ལྷ་བསྒྲུབ་་་་་་་102

པའི་རྒྱུ་རང་ལ་ཡོད་པ་དོན་གྱིས་འགྲུབ་པ་ཡིན། རང་ལ་ཡོད་པར་མི་ཤེས་པར་གཞན་ཕ་རོལ་ཞིག་ན་ལྷ་རང་རྒྱུད་པ་ཞིག་ཏུ་བཟུང་ནས་་་་་བསྒྲུབ་པ་ནི། དཔེར་ན་གཡག་རའི་ནང་དུ་ཕུ་བཏབ་པ་དང་། ལུང་སྟོང་དུ་ཀི་བཏབ་པ་དང་ཁྱད་པར་སྤུ་རྩེ་ཙམ་ཡང་མེད། དེའི་ཕྱིར་ན་ལྷ་གང་བསྒྲུབ་ཀྱང་རང་གི་ཤེས་པ་གོ་མ་འགགས་པ་གཅིག་པུ་དེས་་་་་བསྒྲུབ་ན་སེམས་རྟོག་ཁོ་ནས་འགྲུབ་པ་ཡིན་གསུངས།གནོད་བྱེད་ཀྱི་འདྲེ་ཡང་སོགས། སྟོན་ཏོ། །དེ་བཞིན་དུ་གནོད་བྱེད་ཀྱི་འདྲེ་ཞེས་བྱ་བ་དེ་ཡང་དང་པོ་བྱུང་ས་བར་དུ་གནས་ས་ཐ་མ་་འགྲོ་ས་གསུམ་ལ་བརྟག་པས་ཡུལ་མེད་པ་ཞིག་ཡིན། དབང་པོའི་ཡུལ་དུ་འདྲེ་ཞེས་སྣང་བ་ཡིན་ན། འདྲེའི་གཟུགས་སྒྲ་དྲི་རོ་རེག་བྱ་འདི་ཡིན་ཟེར་རྒྱུ་ཞིག་ཡོད་དགོས་ཀྱང་། དེ་ནི་བདེན་འགྲུབ་ཅན་དུ་མ་གྲུབ་པ་ཞིག་ཡིན། འབྱུང་བ་སྣོད་བཅུད་ཀྱི་ཁམས་ནས་བྱུང་བ་ཡིན་བསམ་ན། འབྱུང་བ་ས་ལྟ་བུ་ལ་མཚོན་ནས་དེ་རྡུལ་དུ་ཕབ།རྡུལ་རྡུལ་ཕྲན་དང་། རྡུལ་ཕྲན་ཆ་མེད་དུ་བཏང་ན་ཡང་ས་ཟེར་བ་ལས། འདྲེ་ཞེས་འདིའི་ཁུངས་ནས་འབྱུང་ཚུལ་གཏན་ནས་ཡོད་པ་མ་ཡིན། དེ་བཞིན་དུ་འབྱུང་བ་རང་རང་གི་མིང་བརྗོད་པ་མ་གཏོགས་འདྲེ་ཞེས་བརྗོད་པ་མེད། མི་ཞིག་ལ་གནས་བསམ་ན་མི་དེའི་མགོའི་སྐྲ་རྩེ་མན་ཆོད་རྐང་གི་སེན་རྩེ་ཡན་ཆོད་ཀྱི་བར་ལ། བརྟགས་ཤིང་103

དཔྱད་ན་གནས་པའི་ཡུལ་གཏན་ནས་མི་རྙེད། རྣམ་ཤེས་འདྲེ་ཡིན་བསམ་ན་མི་གཅིག་ལ་རྣམ་ཤེས་གཉིས་ཡོད་ཚུལ་མེད། ང་ལ་ནད་ཅིག་ཡོད་པ་འདི་འདྲེ་ཡིན་བསམ་ན་འདྲེ་དེས་ནད་སྤར་འཆིང་བྱས་་་ནས་ཁྱོད་ཀྱི་ཁོག་པའི་ནང་དུ་བླུགས་པ་ཡིན་ནམ། ཡང་ན་མདའ་མདུང་ལ་སོགས་པས་བརྒྱབ་པ་ཡིན་ན་ཁྱོད་ཀྱིས་ལན་བྱས་ན་ལོས་་་་་་ཆོག་དང་དེ་ནི་ཡོད་པ་མིན། མདང་མི་ལམ་ན་བན་རྒན་གསེར་ཞྭ་ཅན་ཞིག་མིས་པ་དེ་རྒྱལ་པོ་ཡིན་བསམ་ན། དེ་རིང་ཉིན་མོའི་སྐབས་ཀྱི་བླ་རྒན་གསེར་ཞྭ་ཅན་ཐམས་ཅད་རྒྱལ་པོ་ཡིན་དགོས་ཀྱང་དེ་ནི་མ་ཡིན། རྨི་ལམ་ན་རྒན་མོ་ཞིག་རྨིས་པས་དེ་འདྲེ་མོ་ཡིན་བསམ་ན། དེ་རིང་ཉིན་མོའི་སྐབས་ཀྱི་རྒན་མོ་ཞིག་ཡོད་ཚད་པོ་འདྲེ་མོ་ཡིན་དགོས་་ཀྱང་དེ་ནི་མ་ཡིན། མི་ལམ་ན་བྱིས་པ་གོས་ངན་ཅན་ཞིག་མིས་པས་དེ་བསེ་རག་ཡིན་བསམ་ན། དེ་རིང་ཉིན་མོའི་སྐབས་ཀྱི་བྱིས་པ་ཐམས་ཅད་པོ་བསེ་རག་ཡིན་དགོས་ཀྱང་དེ་ནི་མ་ཡིན། དེས་ན་ནད་ཅིག་བྱུང་ཚད་པོ་འདྲེ་ཡིན་བསམ་ན། ཤ་ཟ་དུས་ལག་པ་གྲིས་བཅད་པ་དེ་ཡང་འདྲེ་ཡིན་དགོས། དེ་བཞིན་དུ་ཟས་ཀྱིས་བརྒྱགས་ཆེས་ན་དེ་ཡང་འདྲེ་ཡིན་དགོས། ཉི་མའི་ནང་ལ་བསྡད་ན་དང་པོ་ཕན་སྣང་སྐྱེས་ཀྱང་རྗེས་སུ་ཚ་བས་མ་བཟོད་ན་དེ་ཡང་འདྲེ་ཡིན་དགོས་ཀྱང་དེ་ནི་མ་ཡིན། དེ་བཞིན་དུ་བདེ་བ་དང་སྡུག་བསྔལ་ཐམས་ཅད་སེམས་104

ཀྱི་སྣང་ཉམས་རྨི་ལམ་ལྟ་བུ་ལས་ལྷས་ཕན་བཏགས་པ་དང་། འདྲེས་གནོད་བྱས་པ་གཉིས་གདགས་གཞིའི་སྟེང་ནས་ཅི་ཡང་མ་གྲུབ་ཅིང་།ཡུལ་མེད་དུ་སྟོང་པ་ལས་མེད་པར་མཐོང་བ་ཡིན། དེ་བཞིན་དུ་མི་རྣམས་འཁྲུལ་བའི་དབང་གིས་ལུས་ཀྱི་སྟོད་སྨད་གཉིས་ལ་ཡང་བཟང་ངན་དུ་འཛིན་ཅིང་ཞྭ་གཙང་མར་འཛིན་ཅིང་ཁྱིམ་སྟོད་ལ་བཞགལྷམ་ངན་པར་བཟུང་ནས་ཁྱིམ་སྨད་དུ་བཞག ཁྱིམ་སྟོད་ལྷ་རུ་བཟུང་ནས་བཟང་པོ་དང་། ཁྱིམ་སྨད་འདྲེ་རུ་བཟུང་ནས་ངན་པ་རུ་འཛིན་ཞིང་དཔེར་ན་གཞན་གྱིས་རྫས་ལྟ་བུ་ལ་མཚོན་ན། སྒྱེ་པོ་ནག་པོ་ཞིག་འོང་ན་ཁྱིམ་ཚང་ཁོང་རྩོག(བཙོག)ཅིག་ཡིན། དེ་ཡར་ཁྱིམ་སྟོད་ལ་མ་བཞག་གདོན་ནོ་སྨད་ན་ཞོག་ཟེར་བ་ཡིན། ཁྱིམ་སྟོད་ལྷ་རུ་བཟུང་བའི་ལྷ་དེ་སྣོད་ཁུག་ཐམས་ཅད་དུ་བཙལ་ཀྱང་ལྷ་ཚང་མི་རྙེད།ཁྱིམ་སྨད་འདྲེ་རུ་བཟུང་བའི་འདྲེ་དེ་བཙལ་ཀྱང་འདྲེ་ཚང་མི་རྙེད།དེའི་ཕྱིར་ན་ལྷ་འདྲེ་ཞེས་པ་ཡེ་ནས་གྲུབ་མ་མྱོང་ཡང་། མེད་ལ་ཡོད་པར་སྣང་བ་རང་གི་འཁྲུལ་བའི་སྣང་བ་ཙམ་མ་གཏོགས། བདེན་གྲུབ་ཅན་དུ་རྡུལ་ཙམ་ཡང་མེད། དེས་ན་བཟང་པོ་ལྷ་རུ་འཛིན་པའི་རེ་བ། ངན་པ་འདྲེ་རུ་འཛིན་པའི་དོགས་པ་རྒྱུན་མི་འཆད་པར་འབྱུང་ཡང་། རང་གི་བདག་འཛིན་གྱི་འཆིང་བ་དམ་པོའི་སྟོབས་ཀྱིས་བདེ་སྡུག་གི་ཉམས་རྒྱུན་མི་འཆད་པར་འབྱུང་བ་ཐམས་ཅད་་་་་་་105

འཁོར་བའི་གཤིས་ཉམས་ཁོ་ན་ལས་གཞན་དུ་གྲུབ་པ་རྡུལ་ཙམ་ཡང་་་ཡོད་པ་མ་ཡིན། དེས་ན་མི་ལམ་ཁོ་ནས་ཀྱང་སྟོན་ཏོ། ། ་འདིའི་གནད་དོན་སོགས། ངེས་པའོ། །འདིའི་གནད་དོན་དང་ཡིན་ལུགས་ཤེས་པ་ནི་སྒོམ་པ་ཐམས་ཅད་ཀྱི་གེགས་སེལ་ཡིན་ཏེ།གང་གི་གེགས་སེལ་དགོས་ན་སྒོམ་པ་ལ་ཡིད་མི་ཆེས་པ་དང་བློ་མི་་་་་་གཏོད་པའི་གེགས་སེལ་བ་ཡིན། དེས་ན་ཆོས་ཉིད་ཀྱི་དོན་ལ་ཡིད་ཆེས་ཤིང་ཐེ་མི་ཚོམ་པའི་སྒོམ་པ་ཉམས་སུ་ལེན་པ་དང་། སྒོམ་པ་ཉམས་སུ་ལེན་པའི་མཐུས་གདེང་ཐོབ་པར་འགྱུར་བ་དང་། གདེང་ཐོབ་པའི་སྟོབས་ཀྱིས་མ་རིག་པའི་སྒྲིབ་པ་དང་བྲལ་ནས་རིག་པའི་ཡོ་་ལང་ཆེན་པོར་དབང་བསྒྱུར་བའི་གདེང་ཐོབ་ནས་གྲོལ་བ་ཐོབ་པར་་་་འགྱུར་རོ། །དེས་ན་ཞི་བྱེད་བདུད་གཅོད་ཟབ་མོའི་རྩ་བ་ཡིན་ཏེ།རང་རིགས་ལས་གཞན་ན་ལྷ་རང་རྒྱུད་པ་མེད་པ་དང་། རྣམ་རྟོག་ལས་གཞན་འདྲེ་རང་རྒྱུད་པ་མེད་པར་ཐག་ཆོད་ན་བདུད་བཞི་་་་་་་་་དབྱིངས་སུ་གཅོད་པར་འགྱུར་བ་ཡིན། བསྒྲུབ་པ་གཏོ་ཡས་པ་དག་ལ་ཡང་འདི་མེད་ཐབས་མེད་པ་ཡིན་ཏེ། ཆོས་ཐམས་ཅད་སྒྱུ་མ་ཙམ་དུ་རྟོགས་པར་གྱུར་ན་སྒྱུ་མ་ལྟ་བུའི་བསྒྲལ་འདྲེན་གྱིས་སྒྱུ་མ་ལྟ་བུའི་་་་འགྲོ་བ་རྣམས་གནས་ངན་ལས་བསྒྲལ་ནས་འདྲེན་པར་ནུས་པའི་སྒྱུ་་་་མའི་རྣལ་འབྱོར་དུ་འགྱུར་བ་ཡིན། མིའི་གདན་ཐོག་ནས་རང་གི་106

ཚོགས་རྫོགས་ཟེར་བའི་དཔེ་བཞིན་དུ། རང་གཞན་གྱི་དོན་གཉིས་རྒྱ་ཆེན་པོ་འགྲུབ་པ་ཡིན། དེ་ལྟར་མ་ཡིན་པར་ཉོན་མོངས་རང་གར་སྤྱོད་ནས་ཟན་སྒོང་ལ་ཕུར་པ་འདེབས་པའི་སྡང་ཞེན་ཙམ་གྱིས་ནི་་་་་་འདྲེ་གདོན་འདུལ་བ་ལྟ་ཞོག་གཞི་བསམ་སྦྱོར་བ་མཐར་ཐུག་གསུམ་་་་གྱིས་སྡིག་པའི་ལས་རྫོགས་མ་རག་པར་གྱུར་ནས་ངན་སོང་གི་འབྲས་་་བུ་བསྐྱེད་པར་འགྱུར་བ་ཡིན་གསུངས་སོ། །ཀྱེ་ཞེས་བོས་ནས་སེམས་མེད་རིག་པའི་ཁྱེའུ་ཆུང་ཁྱོད་ཀྱིས་གདུལ་བྱ་རྣམས་ལ་སྟོན་དང་་་་་་་་་གསང་ཆེན་ཐེག་པ་ཆེན་པོའི་རྣལ་འབྱོར་བ་ཤ་སྟག་འབྱུང་སྲིད་དོ། །ཅེས་གསུངས་ཞིང་མི་སྣང་བར་གྱུར་ཏོ། །ང་། རེ་དོགས་ཀྱི་རྫུན་ཕུག་གཏིབ་པ།བཞི་པ་རེ་དོགས་ཀྱི་རྫུན་ཕུག་གཏིབ་པ་ནི། ཡང་འོད་གསལ་དག་པའི་སོགས། གདོན་མི་ཟའོ། །ཡང་འོད་གསལ་དག་པ་ཆོས་ཉིད་ཀྱི་སྣང་ངོར་རིག་སྐུ་དཔལ་ཆེན་ཕྱག་ན་རྡོ་རྗེ་དང་དངོས་སུ་ཞལ་་་་་་་མཇལ་བའི་ཚེ་ན་བདག་གིས་འདི་སྐད་ཞུས། ཀྱཻ་ཞེས་བོས་ཏེ་རྒྱལ་བ་རྡོ་རྗེ་འཆང་ཆེན་པོ་ལགས། སངས་རྒྱས་ཞེས་བྱ་བ་རང་གཞི་ཀུན་ཏུ་བཟང་པོ་རང་ཐོག་ཏུ་རང་སངས་རྒྱས་པ་ཡིན་ནམ། ཡང་ན་གཞན་ཞིག་གི་ཡུལ་ནས་ཡུལ་དུ་ཁ་བརྒྱུད་ནས་འགྲོ་རྒྱུ་ཡིན་ནམ་དེ་གཉིས་་་་་གང་གི་ཕྱོགས་སུ་ངེས་པ་ཡིན་ཞུས་ཚེ། དེ་ཉིད་ཀྱི་ཞལ་ནས། ཀྱེ་ཧོ་107

སྐལ་ལྡན་རིགས་ཀྱི་བུ། ཡུལ་ཡངས་པ་ཆེན་པོ་ཞིག་ཏུ་མི་རྗེ་རྒྱལ་པོ་གཟུགས་བཟང་ཡིད་དུ་འོང་བ་མཐོང་ན་མི་མཐུན་པ་མེད་པ། རྣམ་རྟོག་ཞི་བས་ཞི་བ། ཉོན་མོངས་པའི་ཚ་གདུང་ཐམས་ཅད་དང་བྲལ་བས་བསིལ་བ་དྭངས་པ་རྙོག་པ་དང་བྲལ་བ། བཞིན་ལེགས་མཛེས་སྡུག་བལྟ་བས་ཆོག་མི་ཤེས་པ་ཞིག་ཡོད་པར་སེམས་ན་སངས་རྒྱས་་་་་་དེའི་ཕ་མ་སུ་ཡིན། ཕ་མ་ལས་སྐྱེས་པ་ཞིག་ཡིན་ན་སྐྱེ་བའི་མཐའ་ཅན་ཡིན། འདི་ན་གནས་ནས་བཞུགས་ཡོད་བསམ་ན་རྟག་པའི་མཐའ་ཅན་ཡིན། རྟག་པའི་ཐ་མ་ཡང་འགག་པ་དང་བཅས་པ་ཞིག་ཡིན། དེ་ལྟར་སྐྱེ་འགག་གནས་གསུམ་དང་བཅས་པའི་སྐྱོན་དེ་གསུམ་གྱིས་བཅིང་ནས་བཟུང་སྟེ་སེམས་ཅན་དུ་ངེས་པར་གདོན་མི་ཟ་བ་་་་་་ཡིན། དེ་བཞིན་དུ་ཞིང་ཁམས་ཞེས་ཡུལ་ཡངས་པ་ཆེན་པོ་སྣོད་ཀྱི་འཇིག་རྟེན་རྒྱ་ཆེ་བ། བཅུད་ཀྱི་སེམས་ཅན་གྲངས་མང་བ་ལ་མཚན་གཞི་བྱས་ན། དེའི་ཡུལ་ཆོས་ཀྱི་བདག་འཛིན་ཞེས་བརྗོད། ལུས་ཅན་གྱི་སངས་རྒྱས་ཀྱི་ལུས་དེ་གང་ཟག་གི་བདག་ཡིན་ཏེ། བདག་འཛིན་གཉིས་ཀ་ལས་མ་འདས་ན་སེམས་ཅན་དུ་གདོན་མི་ཟ་བར་འགྱུར་བ་་ཡིན།སངས་རྒྱས་ལ་མིག་ཡོད་པར་སོགས། ཞེས་བྱའོ། །དེ་ལྟ་བུའི་སངས་རྒྱས་རང་མཚན་པ་དེ་ལ་མིག་ཡོད་པར་བསམ་ན། མིག་གི་108

རྣམ་པར་ཤེས་པ་ཡང་ཡོད་དགོས། མིག(མིག་གི་དབང་པོ)མིག་གི་རྣམ་པར་ཤེས་པ་དང་བཅས་པ་གྲུབ་པ་ཞིག་ཡོད་ན། དེའི་གཟུགས་སུ་སྣང་བ་མི་མཆེད་པའི་ཐབས་ཡོད་པ་མ་ཡིན། གཟུགས་སུ་སྣང་བ་མཆེད་ནས་བཟུང་སྟེ། དེ་མིག་གི་གཟུང་བ་ཡུལ་ཡིན། ཡུལ་དེ་གྲུབ་ཕན་ཆད་གཟུགས་དེ་ཉེ་བར་ལེན་པའི་སེམས་རྟོག་ཕྲ་མོ་ཞིག་མི་་་་་་་་འབྱུང་བའི་ཐབས་མེད། དེ་ནི་མིག་གི་འཛིན་པ་སེམས་ཡིན། སེམས་གང་ལ་ཡོད་པ་དེ་ལ་སེམས་ཅན་ཞེས་བརྗོད། དེ་ལྟ་བུའི་སངས་རྒྱས་རང་མཚན་པ་དེ་ལ་རྣ་བ་ཡོད་པར་བསམ་ན། རྣ་བའི་རྣམ་པར་ཤེས་པ་ཡང་ཡོད་དགོས། རྣ་རྣ་བའི་རྣམ་པར་ཤེས་པ་དང་བཅས་པ་གྲུབ་པ་ཞིག་ཡོད་ན། སྒྲ་རུ་སྣང་བ་མི་མཆེད་པའི་ཐབས་མེད། སྒྲ་རུ་སྣང་བ་མཆེད་ནས་བཟུང་སྟེ། དེ་རྣ་བའི་གཟུང་བ་ཡུལ་ཡིན། ཡུལ་དེ་གྲུབ་ཕན་ཆད་སྒྲ་དེ་ཉེ་བར་ལེན་པའི་སེམས་རྟོག་ཕྲ་མོ་ཞིག་མི་འབྱུང་བའི་ཐབས་མེད། དེ་ནི་རྣ་བའི་འཛིན་པ་སེམས་ཡིན། སེམས་གང་ལ་ཡོད་པ་དེ་ལ་སེམས་ཅན་ཞེས་བརྗོད། དེ་ལྟ་བུའི་སངས་རྒྱས་རང་མཚན་པ་དེ་ལ་སྣ་ཡོད་པར་བསམ་ན། སྣའི་རྣམ་པར་ཤེས་པ་ཡང་ཡོད་དགོས། སྣ་སྣ་ཡི་རྣམ་པར་ཤེས་པ་དང་བཅས་པ་གྲུབ་པ་ཞིག་ཡོད་ན། དྲི་རུ་སྣང་བ་མི་མཆེད་པའི་ཐབས་མེད། དྲི་རུ་སྣང་བ་མཆེད་ནས་བཟུང་སྟེ། དེ་སྣའི་གཟུང་བ་ཡུལ་ཡིན། ཡུལ་དེ་གྲུབ་ཕན་109

ཆད་དྲི་དེ་ཉེ་བར་ལེན་པའི་སེམས་རྟོག་ཕྲ་མོ་ཞིག་མི་འབྱུང་བའི་་་་་་་ཐབས་མེད། དེ་ནི་སྣའི་འཛིན་པ་སེམས་ཡིན། སེམས་གང་ལ་ཡོད་པ་དེ་ལ་སེམས་ཅན་ཞེས་བརྗོད། དེ་ལྟ་བུའི་སངས་རྒྱས་རང་མཚན་པ་དེ་ལ་ལྕེ་ཡོད་པར་བསམ་ན། ལྕེའི་རྣམ་པར་ཤེས་པ་ཡང་ཡོད་དགོས།ལྕེ་ལྕེ་ཡི་རྣམ་པར་ཤེས་པ་དང་བཅས་པ་གྲུབ་པ་ཞིག་ཡོད་ན། རོ་རུ་སྣང་བ་མི་མཆེད་པའི་ཐབས་མེད། རོ་རུ་སྣང་བ་མཆེད་ནས་བཟུང་སྟེ། དེ་ལྕེའི་གཟུང་བ་ཡུལ་ཡིན། ཡུལ་དེ་གྲུབ་ཕན་ཆད་རོ་རུ་ཉེ་བར་ལེན་པའི་སེམས་རྟོག་ཕྲ་མོ་ཞིག་མི་འབྱུང་བའི་ཐབས་མེད། དེ་ནི་ལྕེའི་འཛིན་པ་སེམས་ཡིན། སེམས་གང་ལ་ཡོད་པ་དེ་ལ་སེམས་ཅན་ཞེས་བརྗོད། དེ་ལྟ་བུའི་སངས་རྒྱས་རང་མཚན་པ་དེ་ལ་ལུས་ཡོད་པར་བསམ་ན། ལུས་ཀྱི་རྣམ་པར་ཤེས་པ་ཡང་ཡོད་དགོས། ལུས་ལུས་ཀྱི་རྣམ་པར་ཤེས་པ་དང་བཅས་པ་གྲུབ་པ་ཞིག་ཡོད་ན། རེག་བྱའི་སྣང་བ་མི་མཆེད་པའི་ཐབས་མེད། རེག་བྱའི་སྣང་བ་མཆེད་ནས་བཟུང་སྟེ། དེ་ལུས་ཀྱི་གཟུང་བ་ཡུལ་ཡིན། ཡུལ་དེ་གྲུབ་ཕན་ཆད་རེག་བྱ་ཉེ་བར་ལེན་པའི་སེམས་རྟོག་ཕྲ་མོ་ཞིག་མི་འབྱུང་བའི་ཐབས་་མེད། དེ་ནི་ལུས་ཀྱི་འཛིན་པ་སེམས་ཡིན། སེམས་གང་ལ་ཡོད་པ་དེ་ལ་སེམས་ཅན་ཞེས་བརྗོད།སངས་རྒྱས་ནི་གཟུང་འཛིན་སོགས། སེམས་ཅན་ནོ། །དེས་ན་110

སངས་རྒྱས་ནི་གཟུང་འཛིན་ལས་འདས་པའི་བདག་ཉིད་ཅན་ཞིག་་་་་དགོས་མ་གཏོགས། གཞན་སངས་རྒྱས་རང་རྒྱུད་པ་ཞིག་ཡོད་པར་སྲིད་ན་དེའི་ཡོན་ཏན་སེམས་ཅན་ལ་འཇུག་པ་ཡང་མི་དང་མི་ལྟ་བུའོ།སངས་རྒྱས་དེའི་ཡོན་ཏན་སེམས་ཅན་གྱི་རྒྱུད་ལ་འཇུག་ཚུལ་མེད།སངས་རྒྱས་དེ་གཞན་ལ་ཆོས་སྟོན་པ་པོ་ཞིག་ཡིན་པས་སངས་རྒྱས་་་་་་བཏགས་པ་ཡིན་བསམ་ན། སྟོན་པ་པོ་བདག་དང་སྟོན་བྱའི་ཆོས་དང་སྟོན་ཡུལ་སེམས་ཅན་དུ་སྣང་སེམས་འཛིན་པ་ཡོད་ན། དེའི་སངས་རྒྱས་དེ་ལ)ནི་སེམས་ཅན་ལས་འཕགས་པའི་ཁྱད་ཆོས་ཏིལ་་་འབྲུ་ཙམ་ཡང་མེད་པས་ཐམས་ཅད་སེམས་ཅན་ཡིན་ནོ། །སངས་རྒྱས་དེ་ཡུལ་ས་བདེ་བ། གཟུགས་མཛེས་པ། མཛའ་གྲོགས་ལེགས་པ།ལོངས་སྤྱོད་དང་བདེ་སྐྱིད་ཆེ་བ། ཁྲོ་བ་དང་ཆགས་པ་མེད་པ་ཞིག་ཡིན་ཏེ། དེ་སངས་རྒྱས་ཀྱི་ཁྱད་ཆོས་ཡིན་བསམ་ན། གཟུགས་ཁམས་ཀྱི་ལྷ་ལས་མི་འཕགས་པས། དེའི་སངས་རྒྱས་དེ་ཡང་སེམས་ཅན་ལས་མ་འདས་པ་ཞིག་ཡིན།རང་གི་གཞི་ཀུན་ཏུ་སོགས། རྟོགས་ཤིག དེས་ན་སངས་རྒྱས་ཞེས་བྱ་བ་ནི་རང་གི་གཞི་ཀུན་ཏུ་བཟང་པོ་འདས་པའི་དུས་ན་འཁྲུལ་མ་མྱོང་། ད་ལྟའི་དུས་སུ་འཁྲུལ་བ་ལ་མི་གནས། མ་འོངས་པའི་དུས་ན་འཁྲུལ་དུ་མི་སྲིད་པའི་དུས་གསུམ་གྱི་བདེ་བར་གཤེགས་པ་འདི་ནི་་111

སངས་རྒྱས་ཞེས་བརྗོད་པ་ཡིན། ཡུལ་གཞན་ཞིག་ནས་སངས་རྒྱས་རང་རྒྱུད་པ་ཞིག་འཇིག་རྟེན་ཁམས་སུ་བྱོན་མ་མྱོང་བ་དང་། དེས་ཆོས་སྟོན་མ་མྱོང་བ་རྒྱུད་ལུང་མན་ངག་མང་པོར་གསུངས་ཏེ། རྡོ་རྗེ་གཅོད་པ་ལས། གང་དག་ང་ལ་གཟུགས་སུ་མཐོང་། །གང་དག་ང་ལ་སྒྲར་ཤེས་པ། །ལོག་པའི་ལམ་དུ་ཞུགས་ལགས་པས། །སྐྱེ་བོ་དེ་དག་ང་མི་མཐོང་། །ཞེས་གསུངས་པ་བཞིན། གདུལ་བྱ་རང་སྣང་གི་སྟོན་པ་རང་ལ་ཤར་བ་ལས་ཡུལ་གཞན་ཞིག་ཏུ་སངས་རྒྱས་རང་རྒྱུད་པ་ཞིག་་མེད་པའི་ཚུལ་ལ་ལྟོས་ཤིག་རྟོགས་ཤིག་གསུངས་སོ། །དོགས་ཡུལ་འཁོར་བ་གཏན་ལ་ཕབ་པ་དེ་ལ། འཁོར་བའི་གནས་རིགས་སོགས། འཁྲུལ་པ་ཡིན། འཁོར་བ་ཞེས་པ་ནི་དཔེར་ན་བུམ་པའི་ནང་དུ་བུང་བ་བཅུག་པ་བཞིན་དུ་ལན་རེ་བུམ་པའི་སྟོད་དུ་འཕུར། ལན་རེ་བུམ་པའི་སྨད་དུ་འཕུར། ལན་རེ་བུམ་པའི་སྐེད་དུ་འཕུར་བས་བུམ་པ་ལས་མ་འདས་པ་ཞིག་ཡིན། དེ་བཞིན་དུ་ཁམས་གསུམ་པོ་འདི་འཁོར་བ་ལས་མ་འདས་ཤིང་ཁམས་གསུམ་གྱི་གནས་་་་སུ་རིགས་དྲུག་གི་ཡུལ་དང་སེམས་ཅན་དུ་གྲུབ་པ་ཡོད་ཅིང་། སེམས་ཅན་མང་པོ་གནས་ཡུལ་དེ་དག་རྣམས་སུ་སོང་ཞིང་གཅིག་ནས་་་་་་་་་གཅིག་ཏུ་ཡུལ་ཁ་བརྒྱུད་ནས་བདེ་བ་དང་སྡུག་བསྔལ་ངེས་པར་མྱོང་་་བར་སེམས་ན་དེ་ནི་ཤིན་ཏུ་མི་རིགས་ཏེ། སྔ་མའི་ལུས་རྟེན་ཤུལ་དུ་112

བོར་བ་ཡིན་ན་བར་སྲིད་ཀྱི་ལུས་དེ་གང་ནས་ལོན། བར་སྲིད་ཀྱི་ལུས་འདི་ཤུལ་དུ་བོར་བ་ཡིན་ན། དམྱལ་བ་ཚ་གྲང་མྱོང་བྱེད་ཀྱི་ལུས་དེ་གང་ནས་ལོན། དཔེར་ན་དམྱལ་བ་ཡང་སོས་ལྟ་བུར་སྐྱེས་ཚེ། ས་གཞི་ཐམས་ཅད་ལྕགས་སྲེག་གི་ས་གཞི། རི་བོ་ཐམས་ཅད་ལྕགས་སྲེག་གི་འཁོར་ཡུག ལས་རྣམས་ཐམས་ཅད་གཤིན་རྗེའི་ཕོ་ཉ་སོད་སོད་དང་ཆོད་ཆོད་ཀྱི་སྒྲ་སྒྲོགས་པ་ཞིག་ཏུ། དམྱལ་བའི་སེམས་ཅན་གྲངས་མང་པོ་ཚོགས་ནས་གཅིག་གིས་གཅིག་མཐོང་བའི་ཚེ་ན་དགྲ་་་་མི་ཤ་བོ་མཐོང་བ་ལྟར་དྲ་གཅོད་གསོད་པར་བྱས་ཚེ། ཡང་སྔར་བཞིན་ནམ་མཁའ་ནས་སོས་པར་གྱུར་ཅིག ཅེས་པའི་སྒྲ་དེ་གྲག་མ་ཐག་ཏུ་སོས་པར་གྱུར་པ་ཡིན་ན། དེ་དག་རྒྱུ་རྐྱེན་གང་ལས་བྱུང་་།སྣང་བ་ཙམ་ལས་བདེན་གྲུབ་ཏུ་མེད་དེ། རྒྱལ་སྲས་ཞི་བ་ལྷས།ལྕགས་སྲེག་ས་གཞི་སུ་ཡིས་བྱས། །མེ་ཚོགས་དེ་དག་ཅི་ལས་བྱུང་། །དེ་འདྲ་དེ་དག་ཐམས་ཅད་ཀུན། །སྡིག་སེམས་ཡིན་པར་ཐུབ་པས་གསུངས། །ཞེས་གསུངས་པ་བཞིན་ཡིན་ནོ། །ད་དུང་དམྱལ་བའི་གནས་སོགས་དང་སྡུག་བསྔལ་རང་རྒྱུད་པར་འདོད་ན། དཔེར་ན་དམྱལ་བ་ཚ་གྲང་མྱོང་བྱེད་ཀྱི་ལུས་གྲུབ་ནས་བཙོ་བསྲེགས་དང་དྲ་གཅོད་བྱས་པས་མི་འཆི་བ་ཆོས་ཅན། དེང་སང་གི་སེམས་ཅན་རྣམས་ལ་རྨ་དང་རྐང་ལག་ཚིག་པ་ཙམ་གྱིས་འཆི་་113

རྐྱེན་རང་ངོས་ནས་གྲུབ་ཡོད་ན། དམྱལ་བའི་གནས་སུ་བསྐལ་བའི་བར་དུ་བཙོ་བསྲེགས་དང་དྲ་གཅོད་བྱས་པས་མི་འཆི་བ་ཅིའི་ཕྱིར།དེ་བཞིན་དུ་དགུན་ཉིན་ཞག་རེ་ཙམ་གྱི་གྲང་ལྷགས་ཀྱིས་འཆི་བ་བྱུང་་ན་གྲང་དམྱལ་དུ་སྐྱེས་ནས་གྲང་བའི་སྡུག་བསྔལ་བསྐལ་བའི་བར་དུ་་་མྱོང་བས་མི་འཆི་བ་ཅིའི་ཕྱིར། ཟླ་ཤས(ཞག)བདུན་ཤས་ཙམ་གྱིས་དེང་སང་གི་སེམས་ཅན་མུ་གེས་འཆི་སྲིད་ན། ཡི་དྭགས་ཀྱི་སེམས་ཅན་རྣམས་བཀྲེས་སྐོམ་གྱིས་གདུང་བ་བསྐལ་བའི་བར་དུ་མྱོང་ན་དེ་་་མི་འཆི་བ་ཅིའི་ཕྱིར། དེ་གཉིས་འགལ་བ་དང་བཅས་པར་ཐལ་བར་འགྱུར་གྱིས། དེའི་ཕྱིར་ན་འགྲོ་བ་རིགས་དྲུག་གི་སེམས་ཅན་བར་སྲིད་དང་བཅས་པ་ཐམས་ཅད་ཀྱང་མདང་གསུམ་མི་ལམ་གྱི་སྣང་བ་་་མཆེད་པ་དང་ཤར་བ་ལྟ་བུར་སྣང་ཙམ་ཉིད་ནས་མེད་པ་དང་མ་གྲུབ་པ་ལ་སྣང་ཙམ་གྱིས་སྟོང་པ་ཡུལ་མེད་པ་ལ་བདེན་ཞེན་སྐྱེས་ནས་་་་་་་འཁྲུལ་བ་ཡིན།འཁྲུལ་སྣང་བདེན་མེད་སོགས། འཐོབ་པ་ཡིན། དེ་ལྟར་འཁྲུལ་སྣང་འཁྲུལ་འཛིན་དང་བཅས་པ་ཐམས་ཅད་བདེན་པར་མ་གྲུབ་་་་་་་་ཅིང་། སྟོང་ཉིད་ཆེན་པོ་གཅིག་གི་རང་བཞིན། སྟོང་ཉིད་ཆེན་པོ་གཅིག་གི་ངང་དུ་རོ་གཅིག་ཅིང་། ཡུལ་མེད་ཟང་ཐལ་ཆེན་པོར་རྟོགས་པར་གཏན་ལ་ཕབ་ན་འཁོར་བ་དོང་ནས་སྤྲུགས་པ་ཡིན།114

ཅིའི་ཕྱིར་ཞེ་ན་ཁམས་གསུམ་འཁོར་བར་སྣང་བ་ཐམས་ཅད་ཀྱང་་་་་་་སེམས་ཅན་གཅིག་གི་འཁྲུལ་རྟོག་ལས་མ་འདས་ཏེ། དཔེར་ན་རྨི་ལམ་གྱི་སྐྱེ་འགྲོ་དང་སྣང་བ་ཐ་དད་པར་ཤར་ཡང་གང་ཟག་དེ་གཉིད་ལས་སད་མ་ཐག་དེ་དག་ཐམས་ཅད་གཞི་སངས་ལ་འགྲོ་བ་བཞིན་དུ།སེམས་ཅན་གཅིག་སངས་རྒྱས་ཚེ་སེམས་ཅན་ཐམས་ཅད་སངས་རྒྱས་་པར་འདོད་དགོས། དེ་ལའང་གྲུབ་མཐའི་འདོད་ཚུལ་སྤྱི་དང་། རྣལ་འབྱོར་བས་རྟོགས་ཚུལ་དང་གཉིས་ལས། སྔ་མ་ལྟར་ན་གང་ཟག་སྒོས་བཙན་གྱི་སྣང་བ་བློ་རང་ངོས་ནས་ལྡོག་ཀྱང་། འཁྲུལ་བ་སྤྱི་བཙན་གྱི་སྣང་ཚུལ་རྣམས་མི་འཇིག་པར་འདོད་དགོས་ཏེ། ཕྱི་ནས་འགྲོ་བའི་དོན་མཛད་པའི་གདུལ་ཞིང་མེད་པར་ཐལ་པའི་སྐྱོན་སྤོང་་་་པའི་ཕྱིར་དྲང་དོན་ཙམ་དུ་བསྟན་པ་ཡིན། ཕྱི་མ་ལྟར་ན་འཁོར་འདས་གཉིས་ཆོས་སུ་སྣང་བ་ཐམས་ཅད་ལྷུན་གྲུབ་སྒོ་བརྒྱད་ཀྱི་ཚུལ་་་ལས་མ་འདས་ཏེ། སངས་རྒྱས་པའི་ཚེ་ན་སྒོ་བརྒྱད་ནང་གསལ་དུ་ཐིམ་ནས་གཞོན་ནུ་བུམ་སྐུར་བཞུགས་པ་ཡིན་ལ། དེའི་ཚེ་ཕྱི་རོལ་ན་སྣང་བ་ཐ་དད་པར་མ་གྲུབ་སྟེ། གཉིད་སད་པས་མི་ལམ་ལྡོག་པ་བཞིན་ཡིན་ནོ། །རྣལ་འབྱོར་རང་ངོས་ནས་དེ་ལྟར་འདོ་ད་དེ། སྣང་ཚུལ་ཐ་དད་པར་རྒྱུད་གཞན་དུ་ཡོད་པར་སེམས་ན། འཁོར་འདས་ཐམས་ཅད་རང་སྣང་ཉག་གཅིག་ལས་གཞན་མེད་པར་རྟོགས་པའི་་་་་115

མཉམ་ཉིད་ཀྱི་གནས་ལུགས་རྫུན་པར་འགྱུར་ཏེ། དག་མ་དག་གཉིས་སུ་ཡོད་པའི་ཕྱིར་རོ། །དེའི་ཕྱིར་ན་ངོ་བོ་ཆོས་ཉིད་ལ་ལྟོས་ནས་གང་དུ་སངས་རྒྱས་པ་གཅིག་ཀྱང་མེད་དེ་ཐམས་ཅད་རིག་པའི་རང་སྣང་་་དུ་ཤེས་དགོས། རྣམ་པ་ཀུན་རྫོབ་ལ་ལྟོས་ནས་ཇི་ལྟར་བཞག་ཀྱང་རྟེན་འབྲེལ་ཙམ་དུ་འགལ་བ་མེད་དོ། །དོན་ལ་འཁོར་འདས་མཉམ་ཉིད་དུ་རྟོགས་པར་འདོད་ནས་སངས་རྒྱས་ཞེས་ཡུལ་གཞན་ཞིག་ཏུ་་་་ཡོད་པར་མི་སེམས་པར། རང་གི་གཞིའི་ངོ་བོ་རྣམ་པར་མི་རྟོག་པའི་ཡེ་ཤེས་ཉིད་འདས་པའི་དུས་ན་འཁྲུལ་མ་མྱོང་། ད་ལྟའི་དུས་ན་འཁྲུལ་ཕྱིར་མི་འབྲང་། མ་འོངས་པའི་དུས་ན་འཁྲུལ་དུ་མི་སྲིད་པའི་རང་གཞི་ཀུན་ཏུ་བཟང་པོ་དེ་ཉིད་མངོན་དུ་གྱུར་པ་ལས། གཞན་ན་སངས་རྒྱས་རང་རྒྱུད་པ་ཞིག་མེད་པར་ཐག་ཆོད་དེ། རིག་པ་རང་གིས་རང་ལ་རང་གདེང་ཐོབ་པར་བྱས་ན་སངས་རྒྱས་དུ་མ་རང་གྲོལ་་དུ་འཐོབ་པ་ཡང་དེ་ཡིན་ནོ། །ཀྱེ་ཞེས་བོས་ཏེ་ནམ་མཁའི་དབང་ཕྱུག་ཀུན་ཁྱབ་རྡོ་རྗེ་ཁྱོད་ཀྱིས་འཁོར་འདས་ཀྱི་ཆོས་ཐམས་ཅད་ཅང་མེད་་་སྟོང་པ་རུ་གཏན་ལ་ཕབ་ནས་མེད་པའི་རང་བཞིན་རྟོགས་པར་གྱིས་་་ཤིག ཅེས་གསུངས་ཤིང་མི་སྣང་བར་གྱུར་ཏོ། །116

༢ ཆོས་ཐམས་ཅད་གཞི་དབྱིངས་གཅིག་པུའི་རང་བཞིན་དུ་བསྟན་བ།གཉིས་པ་ཆོས་ཐམས་ཅད་གཞི་དབྱིངས་གཅིག་པུའི་རང་བཞིན་་དུ་བསྟན་པ་ནི། སླར་ཡང་དེ་ལྟར་སོགས། རྣལ་འབྱོར་པ་རུ་འགྱུར་རོ། །སླར་ཡང་དེ་ལྟར་སྟོང་ཉིད་ཀྱི་དོན་བདག་གིས་དུས་ཡུན་རིང་པོ་ཞིག་ཏུ་གཏན་ལ་ཕབ་ནས་ཐམས་ཅད་མེད་དང་མ་གྲུབ་པར་ཐག་་་་་་ཆོད་པ་ཙམ་བྱུང་ཡང་། ཕྱི་ནང་སྣོད་བཅུད་ཀྱི་སྣང་བ་ཐམས་ཅད་རང་ངོས་ནས་སྟོང་པར་ཤེས་ཀྱང་སྟོང་པ་གྲངས་མང་བ་ལུང་མ་་་་་་་་བསྟན་དུ་ཡོད་པའི་སྐབས་ཤིག་ན། ལྷག་པའི་ལྷ་མཆོག་ཆེན་པོ་རྡོ་རྗེ་ཁྲོ་བོ་ལོད་དང་ཞལ་མཇལ་བའི་སྐབས་སུ་འཁོར་འདས་སྟོང་ཉིད་ཀྱི་་་རོལ་བར་རྟོགས་པས་ཧཱུཾ་གླུ་གྱེར་བ་ལ། བདག་གིས་འདི་སྐད་ཞུས།ཀྱེ་ལྷག་པའི་ལྷ་མཆོག་ཆེན་པོ་ལགས། ངས་འཁོར་འདས་ཐམས་ཅད་གཏན་ལ་ཕབ་ནས་སྟོང་པ་ཉིད་དུ་ཡིན་ལུགས་ཙམ་ཤེས་ཀྱང་།འཁོར་འདས་ཐམས་ཅད་སྟོང་ཉིད་གཅིག་གི་རོལ་བ་རུ་ཐག་ཆོད་་་་་་་པའི་གདེང་ཐོབ་ཀྱི་བློ་སྐྱེད་མ་བྱུང་བས། སྟོང་པ་ཕན་མེད་གནོད་མེད་དུ་འདུག་པ་འདི་ཅིས་ལན་པ་ཡིན་ཞེས་ཞུས་པས། བཀའ་བསྩལ་བ། ཀྱེ་ཞེས་བོས་ཏེ་སྐྱེས་བུ་ནམ་མཁའི་དབང་པོ་ཁྱོད་ཀྱིས་117

འཁོར་འདས་ཐམས་ཅད་སྟོང་པ་ཉིད་དུ་འགགས་སྡོམས་ཤིག ས་ཡི(ཆུ། མེ། རླུང་གི)རང་བཞིན་སྟོང་པ་ཉིད། རང་བཞིན་སྟོང་པ་ཉིད་ཀྱིས་ས(ཆུ། མེ། རླུང་དུ)རུ་སྣང་། གཟུགས(སྒྲ་ཡི། དྲི་ཡི། རོ་ཡི། རེག་བྱའི)ཀྱི་རང་བཞིན་སྟོང་པ་ཉིད། རང་བཞིན་སྟོང་པ་ཉིད་ཀྱིས་གཟུགས(སྒྲ་རུ། དྲི་རུ། རོ་རུ། རེག་བྱར〉སུ་སྣང་། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཀྱི་རང་བཞིན་སྟོང་པ་ཉིད། རང་བཞིན་སྟོང་པ་ཉིད་ཀྱིས་སྣང་སྲིད་འཁོར་འདས་ཀྱིས་བསྡུས་པའི་ཆོས་སུ་སྣང་བ་ཡིན། སྟོང་པ་ཉིད་ངོ་བོ་ཉིད་དུ་འགག་བསྡམ་པར་གྱིས་ཤིག །ས(ཆུ། མེ། རླུང་གི)ཡི་ངོ་བོ་སྟོང་པ་ཉིད།ངོ་བོ་སྟོང་པ་ཉིད་གྱིས་ས(ཆུ། མེ། རླུང་དུ)རུ་སྣང་། གཟུགས(སྒྲ་ཡི། དྲི་ཡི། རོ་ཡི། རེག་བྱའི)ཀྱི་ངོ་བོ་སྟོང་པ་ཉིད། ངོ་བོ་སྟོང་པ་ཉིད་ཀྱིས་གཟུགས(སྒྲ་རུ། དྲི་རུ། རོ་རུ། རེག་བྱར)སུ་སྣང་། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཀྱི་ངོ་བོ་སྟོང་པ་་་ཉིད། ངོ་བོ་སྟོང་པ་ཉིད་ཀྱིས་སྣང་སྲིད་འཁོར་འདས་ཀྱིས་བསྡུས་པའི་ཆོས་སུ་སྣང་བ་ཡིན། ངོ་བོ་ཉིད་གཞི་རུ་འགག་བསྡམ་པར་གྱིས་ཤིག ས(ཆུ། མེ། རླུང་གི)ཡི་སྣང་གཞི་སྟོང་པ་ཉིད། སྣང་གཞི་སྟོང་པ་ཉིད་ཀྱིས་ས(ཆུ། མེ། རླུང་དུ)རུ་སྣང་། གཟུགས(སྒྲ་ཡི། དྲི་ཡི།རོ་ཡི། རེག་བྱའི)ཀྱི་སྣང་གཞི་སྟོང་པ་ཉིད། སྣང་གཞི་སྟོང་པ་ཉིད་118

ཀྱིས་གཟུགས(སྒྲ་རུ། དྲི་རུ། རོ་རུ། རེག་བྱར)སུ་སྣང་། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཀྱི་སྣང་གཞི་སྟོང་པ་་་་ཉིད། སྣང་གཞི་སྟོང་པ་ཉིད་ཀྱིས་སྣང་སྲིད་འཁོར་འདས་ཀྱིས་བསྡུས་པའི་ཆོས་སུ་སྣང་བ་ཡིན། འཁོར་འདས་གཞིའི་རོལ་བ་རུ་འགག་སྡོམས་ཤིག དཔེར་ན་རྒྱ་མཚོའི་ནང་དུ་གཟའ་སྐར་གྱི་སྣང་བ་རྒྱ་ཆེ་ལ་གྲངས་མང་བ་ཇི་ལྟར་དུ་ཤར་ཡང་། རྒྱ་མཚོ་ལས་མ་འདས་ཤིང་རྒྱ་མཚོའི་རོལ་བ་དང་། སྣང་སྲིད་འཁོར་འདས་ཀྱིས་བསྡུས་པའི་ཆོསཐམས་ཅད་རྒྱ་ཆེ་ལ་གྲངས་མང་བ་ཇི་ལྟར་དུ་སྣང་ཡང་། གཞིའི་ཆོས་ཉིད་ལས་མ་འདས་ཤིང་། གཞིའི་ཆོས་ཉིད་ཀྱི་རོལ་བ་ཡིན་པས་ན་རོལ་བ་དང་། འཁོར་འདས་ཀྱི་སྤྱི་ཆིངས་གཞི་ཉིད་དུ་འགག་བསྡམ་པར་གྱིས་ཤིག དཔེར་ན་རྒྱ་མཚོའི་གཟའ་སྐར་དང་གཟུགས་བརྙན་གྱི་སྣང་བ་ཐམས་ཅད་ཆུ་ཉིད་དུ་འགག་སྡོམས་དགོས། ཆུ་ལས་མ་འདས་པ་ཞིག་ཡིན་ཏེ། གཟའ་སྐར་དང་གཟུགས་བརྙན་ཐམས་ཅད་ཀྱི་སྤྱི་ཆིངས་ཆུ་ཉིད་དུ་འགག་སྡོམས་དགོས། དེ་བཞིན་དུ་ནམ་མཁའི་ཁམས་སུ་སྣོད་བཅུད་ཀྱི་སྣང་བ་རྒྱ་ཆེ་བ་གྲངས་མང་བ་ཇི་ལྟར་དུ་ཤར་ཡང་ནམ་མཁའ་རུ་འགག་སྡོམས་དགོས། ནམ་མཁའ་ལས་མ་འདས་པ་ཞིག་ཡིན་ཏེ། སྣོད་བཅུད་ཀྱི་སྣང་བ་རྒྱ་ཆེ་བ་གྲངས་མང་བ་ཇི་ལྟར་ཤར་ཡང་ཐམས་ཅད་ཀྱི་སྤྱི་ཆིངས་ནམ་མཁའ་ཉིད་དུ་་119

འགག་སྡོམས་དགོས། དེ་བཞིན་དུ་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་གཞིའི་ཆོས་ཉིད་དུ་འགག་སྡོམས་དགོས།གཞིའི་ཆོས་ཉིད་ལས་མ་འདས་པ་ཞིག་ཡིན་ཏེ། སྣང་སྲིད་འཁོར་འདས་ཀྱིས་བསྡུས་པའི་ཐམས་ཅད་ཀྱི་སྤྱི་ཆིངས་གཞི་ཉིད་དུ་འགག་་་་སྡོམས་དགོས། མདོར་ན་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཆོས་ཉིད་ཀྱི་རོལ་བ་དང་ཆིངས་པ་དང་། ཁྱབ་པ་དང་། བརྡལ་བ་ཉིད་ཀྱི་དཔེ་དང་དཔེ་ཅན་ཡིན་པའི་ངང་ཚུལ་ཇི་ལྟ་བ་བཞིན་དུ་ཤེས་པར་གྱིས་ཤིག དེས་འཁོར་འདས་འུབ་ཆུབ་ཀྱི་རྣམ་འབྱོར་པ་རུ་འགྱུར་རོ། །ཞེས་གསུངས་ཤིང་མི་སྣང་བར་གྱུར་ཏོ། །གྲོལ་འཁྲུལ་གྱི་རྣམ་དབྱེ་བསྟན་པ་ནི། དེ་ནས་ཡང་ལོ་ཁྱིམ་བདུན་སོགས། བྱ་གྲུབ་པོ། །དེ་ནས་ཡང་ལོ་ཁྱིམ་བདུན་གྱི་རྗེས་སུ་མི་ལམ་དག་པའི་སྣང་ངོར་ཆོས་སྐུའི་སྟོན་པ་རྡོ་རྗེ་འཆང་དང་ཞལ་་་་་་་་མཇལ་བའི་ཚེ་ན། བདག་གིས་ཞུས་པ། ཀྱེ་ཞེས་བོས་ཏེ་སྟོན་པ་བཅོས་ལྡན་འདས་ལགས། ཐར་བ་དང་རྣམ་པ་ཐམས་ཅད་མཁྱེན་པ་སངས་རྒྱས་ཀྱི་ལམ་དུ་ཇི་ལྟར་གྲོལ་བ་དང་། མ་དག་པ་ཁམས་གསུམ་འཁོར་བའི་ལམ་དུ་ཇི་ལྟར་འཁྲུལ་བ་ཡིན། དེ་སྟོན་པ་ཉིད་ཀྱིས་བསྟན་དུ་གསོལ། ཞེས་ཞུས་པའི་ཚེ་ན། སྟོན་པ་ཉིད་ཀྱིས་བཀའ་120

བསྩལ་པ། ཀྱེ་ཞེས་བོས་ཏེ་སྐྱེས་བུ་ཆེན་པོ་ཁྱོད་ཉོན་ཅིག སངས་རྒྱས་ནི་གཞི་ལ་དབང་བསྒྱུར་བ་དང་། སེམས་ཅན་ནི་མ་རིག་པའི་དབང་གིས་འཁྲུལ་བ་སྟེ། དེ་གཉིས་ཀ་རིག་དང་མ་རིག་གཉིས་ཀྱིས་ཁྱད་པར་ལས་བྱུང་བ་ཡིན་ཏེ། ཇི་ལྟར་ཡིན་ཞེ་ན། སངས་རྒྱས་ནི་གཞི་བདེ་གཤེགས་སྙིང་པོའི་གནས་ལུགས་ཇི་ལྟ་བ་བཞིན་དུ་མཐོང་་་་ཞིང་རིག་པ་ནི་སངས་རྒྱས་སུ་འབྱུང་བ་དང་། སེམས་ཅན་ནི་མ་རིག་ཅིང་མ་རྟོགས་པའི་དབང་གིས་སེམས་ཅན་དུ་བྱུང་བ་ཡིན་ཏེ། དོན་ལ་ཡེ་གཞི་གདོད་མའི་མགོན་པོ་ཀུན་ཏུ་བཟང་པོ་ཉིད་ནི་སྐུ་བཞི་ཡེ་་་་ཤེས་ལྔའི་བདག་ཉིད་ཅན་ཞིག་ཡིན་ཏེ། དེ་ལ་གཞིའི་རིག་པ་སྐུ་བཞི་ཡེ་ཤེས་ལྔ་རྫོགས་ཚུལ། ལམ་གྱི་རིག་པ་སྐུ་བཞི་ཡེ་ཤེས་ལྔ་འཆར་ཚུལ་དང་གཉིས་ལས།དང་པོ་གཞིའི་རིག་པ་སྐུ་བཞི་ཡེ་ཤེས་ལྔ་རྫོགས་ཚུལ་ནི། ངོ་བོ་སྟོང་པ་སྤྲོས་པའི་མཐའ་ཐམས་ཅད་དང་བྲལ་བའི་ཆ་དེ་ལ་ཆོས་སྐུ་་་་་དང་། རང་བཞིན་གྱི་གསལ་གདངས་མ་འགགས་པའི་ཆ་དེ་ལ་ལོངས་སྐུ་དང་། ཐུགས་རྗེ་རྩལ་སྣང་རང་སར་གྲོལ་བའི་ཆ་དེ་ལ་སྤྲུལ་སྐུ་དང་། དེ་ལྟ་བུའི་སྐུ་གསུམ་དབྱེར་མེད་ཀྱི་གཞི་དེ་ཉིད་འཁོར་འདས་ཀུན་ལ་ཁྱབ་ཅིང་བརྡལ་བའི་ཆ་དེ་ལ་ངོ་བོ་ཉིད་སྐུ་སྟེ་སྐུ་བཞི་་་དང་། སྟོང་པ་དེས་ཆོས་ཐམས་ཅད་ཀྱི་གོ་འབྱེད་པའི་ཆ་དེ་ལ་ཆོས་121

དབྱིངས་ཀྱི་ཡེ་ཤེས་དང་། སྟོང་པ་དེ་སྟོང་པ་བེམ་སྟོང་དུ་མ་སོང་བར་དྭངས་གསལ་མེ་ལོང་ལྟ་བུའི་ཆ་དེ་ལ་དྭངས་གསལ་རྙོག་མ་དང་་བྲལ་བས་མེ་ལོང་ལྟ་བུའི་ཡེ་ཤེས་དང་། གཞིའི་ཆོས་ཉིད་དེའི་དབྱིངས་སུ་འཁོར་འདས་ཀྱིས་བསྡུས་པའི་ཆོས་ཐམས་ཅད་མེད་་་་་་་་་མཉམ་དག་མཉམ་གྱིས་རོལ་པའི་ཆ་དེ་ལ་མཉམ་པ་ཉིད་ཀྱི་ཡེ་ཤེས་་་་་དང་། ཇི་ལྟ་བ་མཁྱེན་པའི་ཡེ་ཤེས་ཀྱིས་གཞི་ལ་དབང་བསྒྱུར་ཏེ་གཞིའི་བཞུགས་ཚུལ་མཁྱེན། ཇི་སྙེད་པ་གཟིགས་པའི་ཡེ་ཤེས་ཀྱིས་ལམ་ལ་དབང་བསྒྱུར་ཏེ་ལམ་གྱི་གནས་ཚུལ་མཁྱེན། ཇི་ལྟ་ཇི་སྙེད་ཀྱི་ཡེ་ཤེས་ཀྱི་གོ་མ་འགགས་པས་འཁོར་འདས་ལམ་གསུམ་ལ་དབང་་་་་་་བསྒྱུར་བའི་ཆ་དེ་ལ་སོ་སོར་རྟོག་པའི་ཡེ་ཤེས་དང་། དོན་དམ་ཆོས་ཉིད་ངོ་བོ་གདོད་ནས་དག་པ་དང་། ཀུན་རྫོབ་གློ་བུར་གྱི་དྲི་མའི་ཁམས་ཀྱི་ཆ་ནས་དག་པ་དང་། གཟུང་འཛིན་གཉིས་སྣང་གི་རྟོག་པ་རང་སར་གྲོལ་པའི་ཆ་དེ་ལ་བྱ་བ་གྲུབ་པའི་ཡེ་ཤེས(ཏེ་ཡེ་ཤེས)ལྔའི་་བདག་ཉིད་ཅན་དུ་རང་བྱུང་ཉིད་དུ་གྲུབ་པའོ། །གཉིས་པ་ལམ་གྱི་རིག་པ་སྐུ་བཞི་ཡེ་ཤེས་ལྔའི་བདག་ཉིད་ཅན་དེ་ཉིད་ཉམས་སུ་ལེན་པ་ལ། དེ་ལྟར་རང་བྱུང་གི་སོགས། བྱ་གྲུབ་ཡེ་ཤེས་སོ། །དེ་ལྟར་རང་བྱུང་གི་སངས་རྒྱས་སུ་གྲོལ་བའི་ལམ་རིག་པ་སྐུ་བཞི་ཡེ་ཤེས་ལྔའི་བདག་ཉིད་ཅན་མངོན་དུ་བྱེད་པ་དེ་ལ། དེ་ཡང་122

རིག་པའི་ངོ་བོ་ཁྱབ་བརྡལ་ནམ་མཁའི་འཁོར་ཡུག ཡུལ་མེད་ཟང་ཐལ་ཆེན་པོ། གཞི་མེད་རྩ་བྲལ་གྱི་རོལ་བ། འཁོར་འདས་ཀུན་ཁྱབ་ཀྱི་བདག་ཉིད་ཆེན་པོ་དེ་ཉིད་ཆོས་སྐུ་སྤྲོས་པ་དང་བྲལ་བ། དེའི་རང་བཞིན་རང་གསལ་གྱི་ཆ་དེ་ལ་ལོངས་སྐུ་དང་། ཡེ་ཤེས་ཀྱི་གསལ་སྒོ་མ་འགགས་པར་ངོ་རང་ཤེས་ཀྱི་ཤེས་པ་གོ་མ་འགགས་པ། ཧ་རང་གོའི་གོ་བ་གོ་མ་འགགས་པའི་ཆ་དེ་ལ་སྤྲུལ་སྐུ་དང་། དེ་ལྟ་བུའི་སྐུ་གསུམ་དབྱེར་མེད་ཀྱི་གཞི་དེ་ཉིད་འཁོར་འདས་ཀྱི་སྤྱི་གཞིར་གྱུར་་་་་་་བའི་ཆ་དེ་ལ་ངོ་བོ་ཉིད་སྐུ་སྟེ་སྐུ་བཞི་དང་། དང་པོ་གཞི་ལྟ་བས་གཏན་ལ་དབབ་པའི་ཚེ་ན་འཁོར་འདས་ཆོས་ཉིད་ཀྱི་དབྱིངས་སུ་རོ་་་གཅིག་པའི་ངང་ཚུལ་ཇི་ལྟ་བ་བཞིན་དུ་རྟོགས་པ་དེ་ལ་ཆོས་ཀྱི་་་་་་་་་་དབྱིངས་ཀྱི་ཡེ་ཤེས་དང་། སྟོང་པ་བེམ་སྟོང་དུ་མ་སོང་པ་དྭངས་གསལ་རྙོག་མ་དང་བྲལ་ཞིང་ཅིར་ཡང་འཆར་དུ་རུང་བ་མེ་ལོང་གི་་་་་གཡའ་དང་བྲལ་བ་ལྟ་བུ་དེ་ལ་མེ་ལོང་ལྟ་བུའི་ཡེ་ཤེས་དང་། འཁོར་འདས་སྟོང་ཉིད་ཆེན་པོ་རུ་མེད་མཉམ་དག་མཉམ་དུ་ཡོད་པའི་ངང་་་ཚུལ་ཇི་ལྟ་བ་བཞིན་དུ་ཤེས་པ་དེ་ལ་མཉམ་པ་ཉིད་ཀྱི་ཡེ་ཤེས་དང་།རིག་རྩལ་སོ་སོར་རྟོག་པའི་ཡེ་ཤེས་ཀྱི་གསལ་སྒོ་གོ་མ་འགགས་པ་དེ་་་་ལ་སོ་སོར་རྟོག་པའི་ཡེ་ཤེས་དང་། རིག་པ་ལ་རང་དབང་བསྒྱུར་བའི་ཚེ་ན། ངོ་བོ་ཡེ་དག་དང་། རང་བཞིན་རྣམ་དག་ཏུ་མཐོང་ཞིང་123

གཉིས་སྣང་གི་རྟོག་པ་ཐམས་ཅད་ཡེ་གྲོལ་འདུས་མ་བྱས་པའི་་་་་་་་་་་་དབྱིངས་སུ་དག་ཅིང་དག་པ་གཉིས་ལྡན་གྱི་བྱ་བ་རང་གྲུབ་པ་དེ་ལ་་་་བྱ་བ་གྲུབ་པའི་ཡེ་ཤེས་སོ། །ཤུགས་ལ་ཕྲིན་ལས་བཞི་ཡང་ལྷུན་གྱིས་གྲུབ་སྟེ། རིག་པའི་ཡེ་ཤེས་མངོན་སུམ་དུ་མཐོང་བའི་ཚེ་ན་ཉོན་མོངས་པ་བརྒྱད་ཁྲི་བཞི་་་་་་སྟོང་དང་། དེས་བསྐྱེད་པའི་ནད་གདོན་འགལ་རྐྱེན་བར་ཆད་ཐམས་ཅད་ཞི་བས་ན་ཞི་བའི་ཕྲིན་ལས་དང་། ལུང་དང་རྟོགས་པའི་ཡོན་ཏན་ཐམས་ཅད་རྒྱས་པས་ན་རྒྱས་པའི་ཕྲིན་ལས་དང་། སྣང་སྲིད་འཁོར་འདས་ཐམས་ཅད་རིག་པ་ཆོས་ཉིད་ཀྱི་ཀློང་དུ་དབང་བསྒྱུར་་་་བས་ན་དབང་གི་ཕྲིན་ལས་དང་། གཟུང་འཛིན་གཉིས་སྣང་གི་རྟོག་པ་དང་། དེས་བསྐྱེད་པའི་དགྲ་གདོན་བགེགས་ཚོགས་ཐམས་ཅད་རིག་པ་ཆོས་ཉིད་ཀྱི་དབྱིངས་སུ་སྒྲོལ་བས་ན་དྲག་པོའི་ཕྲིན་ལས་ཏེ།ལས་བཞི་ལྷུན་གྱིས་གྲུབ་པ་ཡིན་ནོ། །འདིའི་ཡིན་ལུགས་སོགས། བབ་པ་ལྟ་བུའོ། །འདིའི་ཡིན་ལུགས་ཇི་ལྟ་བ་བཞིན་དུ་ཤེས་ཤིང་སེམས་དང་རིག་པའི་དབྱེ་བ་སོ་སོར་་་་་་་འབྱེད་དགོས་ཏེ། འདིའི་ཡིན་ལུགས་མ་ཤེས་པས། ཤེས་པ་བཟོ་མེད་ཙམ་ལམ་དུ་བྱེད་པ་མང་ཡང་། ཕྱི་སྣང་བ་ལ་ལུང་མ་བསྟན་དུ་སོང་སྟེ་དངོས་པོ་མཚན་མ་ཅན་དུ་བཟུང་། ནང་རང་ལུས་ལུང་མ་བསྟན་124

དུ་སོང་སྟེ་རྟག་འཛིན་དངོས་པོར་འཛིན་ཞེན་གྱི་འཆིང་བས་དམ་དུ་་་འཁྱུད་པའི་བར་ན་གསལ་རིག་གི་ཤེས་པ་གོ་མ་འགགས་པ་དེ་བསྒོམ་་གྱི་དམ་པར་བཟུང་ནས་ཉམས་སུ་ལེན་པ་མང་ཡང་། དཔེར་ན་འཁྱགས་པའི་སྒྲུབས་སུ་ཆུད་པའི་ཆུ་ཐིགས་ལྟ་བུ་ཡིན། ཡང་ན་གྲང་ལྷགས་ཀྱི་ངད་པས་འཁྱགས་པར་འགྱུར་བ་དང་། ཡང་ན་དྲོད་ཀྱི་རྒྱས་ཐེབས་ནས་ཆུ་རུ་འགྱུར་བ་ལ་ངེས་པ་མེད་པ་བཞིན་དུ། དེ་ལ་བརྟན་པ་ཐོབ་ཀྱང་གཟུགས་ཁམས་དང་གཟུགས་མེད་ཀྱི་ཁམས་ཏེ།ཁམས་གོང་མ་གཉིས་སུ་འཕེན་པའི་དགེ་བ་ཡིན་ཀྱང་། ཐར་བ་དང་རྣམ་མཁྱེན་གྱི་གོ་འཕང་མི་འཐོབ་པ་ནི་སྟོང་ཉིད་དང་ལྟ་བ་མ་རྟོགས་པའི་སྐྱོན་དེས་བཅིང་བ་ཡིན། འཁོར་འདས་ཀྱིས་བསྡུས་པའི་ཆོས་ཐམས་ཅད་ཆོས་ཉིད་དེ་བཞིན་ཉིད་ཀྱི་ངང་དུ་རོ་གཅིག་ཅིང་མེད་་་་་་མཉམ་དང་དག་མཉམ་གྱི་ངང་ཚུལ་ཇི་ལྟ་བ་བཞིན་དུ་ཤེས་པ་ལ་ཇི་་་་ལྟ་བ་མཁྱེན་པའི་ཤེས་རབ་དང་། རིག་པའི་ངོ་བོ་དེའི་ངང་དུ་གནས་ཀྱང་ཐོམ་ཡོ་རེ་བ་ཅི་ཡང་མི་གོ་བ་ཞིག་མ་ཡིན་པར། ཡུལ་གྱིས་མི་གོས་པ། ཡུལ་མི་འཛིན་པ། ཡུལ་མི་གཅོད་པ། ཡུལ་གྱི་དབང་དུ་མི་འགྱུར་བ་དེ་ནི་ཇི་སྙེད་པ་གཟིགས་པ་སྟེ། རིག་པ་རང་བྱུང་གི་ཡེ་ཤེས་ཡིན་པས་ཀུན་ཤེས་ཀུན་རིག་གི་ཤེས་པ་གོ་མ་འགགས་པར་རང་་བྱུང་བ་ཡུལ་ལ་མི་འཇུག་པ་དཔེར་ན་དངུལ་ཆུའི་ཐིགས་པ་ཐང་དུ་་་་་125

ལྷུང་བ་ལྟ་བུའོ། །སེམས་ནི་འཁོར་འདས་རང་རྒྱུད་ཅན་བདེན་གྲུབ་པར་བལྟ་ཞིང་སྣང་བ་ལ་དངོས་པོར་འཛིན་པའི་གཞི་མ་རིག་པ་ཡིན།དེ་ལས་སེམས་བྱུང་གི་རྟོག་པ་ནི་སྐྱེ་འགགས་ཅན་ཡུལ་དང་འདྲེས་པ།ཡུལ་གྱིས་གོས་པ། ཡུལ་འཛིན་པ། ཡུལ་གཅོད་པ། ཡུལ་གྱི་དབང་དུ་འགྱུར་བ་དེ་ནི་དཔེར་ན་ས་སྐམ(ལ)ཆུ་ཐིགས་བབ་པ་ལྟ་བུའོ། །ཐོག་མའི་སྤྱི་གཞི་ནམ་མཁའ་ལྟ་བུ་ནི། ངོ་བོ་སྟོང་པ། རང་བཞིན་གསལ་བ། ཐུགས་རྗེ་ཅིར་ཡང་འཆར་དུ་རུང་བའི་ནུས་པ་ཅན་ཞིག་ཡིན། གཞི་དེའི་རང་བཞིན་གྱི་ཆ་ལས་རླུང་འོད་ཟེར་ལྔའི་དྲ་བ་ཅན་གྱིས་ལྷུན་གྲུབ་འོད་ལྔའི་སྣང་བ་བསྐྱོད་དེ། ངོ་བོའི་འཆར་གཞི་བྱས་ཏེ་ཕྱི་གསལ་དུ་ཤར་བའི་ཚེ་ན། ཐུགས་རྗེའི་ཆ་ལས་ཡུལ་དུ་དཔྱོད་ནུས་པའི་ཤེས་པ་ཐུང་ཕྲ་བ་ཞིག་འབྱུང་བ་དེ་ལ་མ་སྨིན་པའི་རིག་པ་་་ཡང་ཟེར། ངོ་འཕྲོད་ན་ཡར་སངས་རྒྱས་ཀྱི་ས་ཐོབ་པ་དང་། ངོ་མ་འཕྲོད་ན་མར་ཁམས་གསུམ་འཁོར་བའི་གནས་སུ་འཕེན་པར་བྱེད་དོ།ཀུན་ཏུ་བཟང་པོས་སྐད་ཅིག་དང་པོར་ཤེས་པ་དེ་རིག་པར་སྐྱེས་ཏེ།སྐད་ཅིག་གཉིས་པར་འོད་ལྔ་རང་སྣང་དུ་ཤེས། སྐད་ཅིག་གསུམ་པར་གཞི་ཐོག་ཏུ་ཐིམ་ནས། དོན་གཉིས་མཐར་ཕྱིན་གྱིས་སངས་རྒྱས་ཀུན་ཏུ་བཟང་པོའི་གོ་འཕང་མངོན་དུ་བརྙེས་པ་ཡིན། དེ་ཡང་གཞོན་ནུ་བུམ་སྐུའི་ཁྱད་ཆོས་དྲུག་དང་ལྡན་ཏེ། ཁྱད་ཆོས་དྲུག་ནི་126

གཞི་ལས་འཕགས་པ། རང་ངོར་སྣང་བ། བྱེ་བྲག་ཕྱེད་པ། ཕྱེད་ཐོག་ཏུ་གྲོལ་བ། གཞན་ལས་མ་བྱུང་བ། རང་སར་གནས་པ་དང་དྲུག་གོ །གཞི་ལས་འཕགས་པ་ནི། ཀུན་གཞི་ལས་འཕགས་ཏེ་འོད་ལྔ་ལྷུན་གྲུབ་ཀྱི་འཁོར་ལོར་ཤར་བས་ན་གཞི་ལས་འཕགས་པ་དང་།འོད་ལྔ་དེ་རིག་པའི་རང་ངོར་སྣང་བ་ནི་རང་ངོར་སྣང་བ་དང་།འོད་ལྔ་རང་སྣང་དུ་ངོ་ཤེས་ཏེ་འཁྲུལ་གྲོལ་གྱི་སྐབས་འབྱེད་པས་ན་བྱེ་བྲག་བྱེད་པ་དང་། ཕྱེད་ཐོག་ཏུ་གདེང་ཐོབ་ནས་སངས་རྒྱས་པར་འགྱུར་བས་ན་ཕྱེད་ཐོག་ཏུ་གྲོལ་བ་དང་། འབྲས་བུའི་ཆོས་ཉེར་ལྔ་ལ་སོགས་ཡེ་ཤེས་དང་ཡོན་ཏན་ཐམས་ཅད་རང་ལ་རྫོགས་པས་ན་་་་་་་་་གཞན་ལས་མ་བྱུང་བ་དང་། གཞི་ལུང་མ་བསྟན་དུ་སྣང་ཙམ་ལས།དོན་དུ་སངས་རྒྱས་རང་ས་ན་གནས་པ་དེ་མངོན་དུ་གྱུར་བ་ཡིན་པའི་ཕྱིར་ན་རང་སར་གནས་པ་སྟེ་ཁྱད་ཆོས་དྲུག་དང་ལྡན་པའོ། །ཀུན་ཏུ་བཟང་པོའི་ཆོས་དྲུག་བརྙེས་ཚུལ་ནི། སེམས་ལས་མ་བྱུང་སྟེ། སེམས་དང་སེམས་བྱུང་གི་རྟོག་པ་ཐམས་ཅད་འཕྲལ་དུ་སྤང་མ་དགོས་པར། གཞི་ལ་མི་གནས་པར་རང་ཐོག་ཏུ་རང་སངས་རྒྱས་པ་ཡིན། ལུང་ལས་མ་བྱུང་སྟེ། མན་ངག་སྟོན་པའི་བླ་མ་གཞན་མེད་དེ་རིག་པ་རང་བྱུང་གི་ཡེ་ཤེས་རང་ཉིད་གདམས་པར་ཤར་བ་་་་་ཡིན། རྒྱུ་ལས་མ་བྱུང་སྟེ། ཀུན་ཏུ་བཟང་པོས་ཟག་བཅས་ཀྱི་དགེ་བ་127

རྡུལ་ཙམ་ཡང་མ་བྱས་པར། རང་ཐོག་ཏུ་འབྲས་བུའི་ཆོས་མཐར་ཕྱིན་ནས་གྲོལ་བ་ཡིན། རང་སྣང་སྟེ། འོད་ལྔ་ལྷུན་གྲུབ་ཀྱི་འཁོར་ལོ་རིག་པ་རང་ངོར་སྣང་བ་ཡིན། རང་ཤར་ཏེ། རིག་པ་རང་ཉིད་འོད་ལྔའི་ཚུལ་དུ་རང་ཤར་བ་ཡིན། རང་གྲོལ་ཏེ། རིག་པ་རང་གིས་རང་ངོ་མཐོང་ནས་རང་ཐོག་ཏུ་རང་གྲོལ་བ་ཡིན་ཏེ། དེ་ལྟར་གཞོན་ནུ་བུམ་སྐུའི་ཁྱད་ཆོས་དྲུག་དང་། ཀུན་ཏུ་བཟང་པོའི་ཆོས་དྲུག་བརྙེས་ནས་གཞི་ལ་རང་དབང་བསྒྱུར་བ་དག་པ་གཞིའི་སངས་རྒྱས་སུ་་་་་་་་་མངོན་དུ་མཛད་པ་ཡིན་ནོ། །མ་དག་པ་འཁོར་བའི་ལམ་དུ་ཇི་ལྟར་འཁྲུལ་ཚུལ་ནི། གཞི་ལ་རང་དབང་སོགས། སྣང་བ་ཡིན་ནོ། །ཤེས་རབ་སྲོག་ཏུ་ཤར་བའི་རླུང(རླུང་དང་ཐུགས་རྗེའི་ཡེ་ཤེས་འདྲེས་པ)གིས་རྟ་བྱས་ནས་འོད་་ལྔ་ཕྱིར་གསལ་དུ་ཤར་བའི་ཚེ་ན། ཤེས་པ་དེ་ཉིད་མ་རིག་པས་བསྒྲིབས་པ་རྒྱུ་བདག་ཉིད་གཅིག་པུའི་མ་རིག་པ་དང་། འོད་ལྔ་རང་སྣང་དུ་ངོ་མ་ཤེས་པས་ལྷན་གཅིག་སྐྱེས་པའི་མ་རིག་པ་དང་། ཡུལ་དང་ཡུལ་ཅན་སོ་སོར་འབྱེད་པ་ཀུན་ཏུ་བཏགས་པའི་མ་རིག་པ་སྟེ།མ་རིག་པ་རྣམ་པ་གསུམ་ནི་རྒྱུའི་རྐྱེན་ཡིན། དེ་ཡང་རྐྱེན་བཞི་སོ་སོར་དབྱེ་ན། གཞི་ཉིད་འོད་ལྔར་ཤར་བ་རྒྱུའི་རྐྱེན་དང་། ཤེས་པ་དཔྱོད་བྱེད་ཀྱི་ཆ་ལ་བདག་པོའི་རྐྱེན་དང་། ཡུལ་དང་ཡུལ་ཅན་སོ་སོར་128

འབྱེད་པ་དམིགས་པའི་རྐྱེན་དང་། གསུམ་པོ་དུས་མཚུངས་པ་ན་འཁོར་བའི་སྣང་བ་གློ་བུར་དུ་མཆེད་པ་དེ་མ་ཐག་པའི་རྐྱེན་ཏེ་རྐྱེན་་་་བཞི་ཡིན། སྔ་མ་ལྟར་མ་རིག་པ་གསུམ་རྒྱུ་ཡིན་པ་དང་། དེ་མ་ཐག་པ་རྐྱེན་དུ་བཞག་པས་རྒྱུ་གསུམ་རྐྱེན་བཞིར་བཞག་པ་ཡང་ཡོད་དེ།ཀུན་མཁྱེན་འཇིགས་མེད་གླིང་པས། གཞི་ཉིད་ཁྱིམ་ལྟར་གནས་པ་རྒྱུ་ཡི་རྐྱེན། །དེ་ལ་རྟོག་དཔྱོད་ཤར་བ་བདག་པོའི་རྐྱེན། །དེ་ལས་ཡུལ་དང་ཡུལ་རྩེན་དམིགས་པའི་རྐྱེན། །གསུམ་པོ་དུས་མཚུངས་དེ་མ་ཐག་པའི་རྐྱེན། །ཞེས་གསུངས་པ་བཞིན་ཡིན་ནོ། །དེ་ལ་འོད་ལྔ་རང་སྣང་ཡིན་པར་མ་ཤེས་ཏེ། དག་པ་གཞིའི་སངས་རྒྱས་ཀྱི་རང་ངོ་མ་རིག་པས་བསྒྲིབས་པ་ལས་གཞིའི་རང་མདངས(གདངས)ཀྱི་སྐུ་དང་ཡེ་ཤེས་ཐམས་ཅད་ནང་མདངས(གདངས)སུ་ནུབ་སྟེ། ཕྱི་གདངས་ཕྱི་རུ་འཕོས་ཏེ་འོད་ལྔ་མཆེད་པའི་ཚུལ་ནི་འདི་ལྟ་སྟེ། དེ་ལ་ཆོས་དབྱིངས་ཡེ་ཤེས་མ་རིག་པས་བསྒྲིབས་པའི་ཚེ་ན་རང་མདངས་་་་་་་་་་(གདངས)(རང་བཞིན་འོད་ལྔའི་སྣང་བ)ཀྱི་སྐུ་དང་ཡེ་ཤེས་ཀྱི་་་་་་རོལ་བ་ཐམས་ཅད་ནང་མདངས(གདངས)(ནང་གསལ་གྱི་སྐུ་དང་ཡེ་ཤེས་ཡིན)སུ་ནུབ་སྟེ། ཕྱི་གདངས་ཕྱི་རུ་ཤར་བ་ནི་འོད་མཐིང་གའི་རྣམ་པར་སྣང་བ་ཡིན། དེ་ནི་ནང་འབྱུང་ཡང་ཡིན། འབྱུང་བ་ནམ་མཁའི་དྭངས་མ་ཡང་ཡིན། འབྱུང་ཆེན་ཡང་ཡིན། འོད་དེ་ལ་129

མཐིང་གའོ་སྙམ་པའི་བདེན་འཛིན་དང་དངོས་ཞེན་སྐྱེས་པའི་ཚེ་ན་་་་འབྱུང་བ་ནམ་མཁའ་ཡང་ཡིན། ཕྱི་འབྱུང་ཡང་ཡིན། འབྱུང་ཕྲན་ཡང་ཡིན། འབྱུང་བ་སྙིགས་མ་ཡང་ཡིན་ནོ། །མེ་ལོང་ཡེ་ཤེས་མ་རིག་པས་བསྒྲིབས་པའི་ཚེ་ན་རང་མདངས(གདངས)ཀྱི་སྐུ་དང་ཡེ་ཤེས་་་ཀྱི་རོལ་བ་ཐམས་ཅད་ནང་མདངས(གདངས)སུ་ནུབ་སྟེ། ཕྱི་གདངས་ཕྱི་རུ་ཤར་བ་ནི་འོད་དཀར་པོའི་རྣམ་པར་སྣང་བ་ཡིན། དེ་ནི་འབྱུང་བ་ཆུའི་དྭངས་མ་ཡང་ཡིན། འབྱུང་ཆེན་ཡང་ཡིན། ནང་འབྱུང་ཡང་ཡིན། འོད་དེ་ལ་དཀར་པོའོ་སྙམ་པའི་དངོས་འཛིན་དང་བདེན་ཞེན་སྐྱེས་པའི་ཚེ་ན་འབྱུང་བ་ཆུ་ཡང་ཡིན། འབྱུང་བ་སྙིགས་མ་ཡང་ཡིན། འབྱུང་ཆུང་ཡང་ཡིན། ཕྱི་འབྱུང་ཡང་ཡིན། འབྱུང་ཕྲན་ཡང་ཡིན་ནོ། །མཉམ་ཉིད་ཡེ་ཤེས་མ་རིག་པས་བསྒྲིབས་པའི་ཚེ་ན་རང་མདངས(གདངས)ཀྱི་སྐུ་དང་ཡེ་ཤེས་ཀྱི་རོལ་བ་ཐམས་ཅད་་ནང་མདངས(གདངས)སུ་ནུབ་སྟེ། ཕྱི་གདངས་ཕྱི་རུ་ཤར་པ་ནི་འོད་སེར་པོའི་རྣམ་པར་སྣང་བ་ཡིན། དེ་ནི་འབྱུང་བ་སའི་དྭངས་མ་ཡང་ཡིན། ནང་འབྱུང་ཡང་ཡིན། འབྱུང་ཆེན་ཡང་ཡིན། འོད་དེ་ལ་སེར་པོའོ་སྙམ་པའི་དངོས་འཛིན་དང་བདེན་ཞེན་གྱིས་འཐས་པའི་ཚེ་ན་འབྱུང་བ་ས་ཡང་ཡིན། འབྱུང་བ་སྙིགས་མ་ཡང་ཡིན། འབྱུང་ཆུང་ཡང་ཡིན། ཕྱི་འབྱུང་ཡང་ཡིན། འབྱུང་ཕྲན་ཡང་ཡིན་ནོ། །སོར་རྟོག་130

ཡེ་ཤེས་མ་རིག་པས་བསྒྲིབས་པའི་ཚེ་ན་རང་མདངས(གདངས)ཀྱི་་་སྐུ་དང་ཡེ་ཤེས་ཀྱི་རོལ་བ་ཐམས་ཅད་ནང་མདངས(གདངས)སུ་་་་་་ནུབ་སྟེ། ཕྱི་གདངས་ཕྱི་རུ་ཤར་བ་ནི་འོད་གདངས་དམར་པོའི་རྣམ་པར་སྣང་བ་ཡིན། དེ་ནི་འབྱུང་བ་མེའི་དྭངས་མ་ཡང་ཡིན། ནང་འབྱུང་ཡང་ཡིན། འབྱུང་ཆེན་ཡང་ཡིན། འོད་དེ་ལ་དམར་པོའི་སྙམ་པའི་དངོས་འཛིན་དང་བདེན་ཞེན་གྱིས་འཆིང་བའི་ཚེ་ན་འབྱུང་བ་་་་མེ་ཡང་ཡིན། འབྱུང་བ་སྙིགས་མ་ཡང་ཡིན། འབྱུང་ཆུང་ཡང་ཡིན།ཕྱི་འབྱུང་ཡང་ཡིན། འབྱུང་ཕྲན་ཡང་ཡིན་ནོ། །བྱ་གྲུབ་ཡེ་ཤེས་མ་རིག་པས་བསྒྲིབས་པའི་ཚེ་ན་རང་མདངས(གདངས)ཀྱི་སྐུ་དང་ཡེ་་་ཤེས་ཀྱི་རོལ་བ་ཐམས་ཅད་ནང་མདངས(གདངས)སུ་ནུབ་སྟེ། ཕྱི་གདངས་ཕྱི་རུ་ཤར་བ་ནི་འོད་གདངས་ལྗང་གུའི་རྣམ་པར་སྣང་བ་་་་་་ཡིན། དེ་ནི་འབྱུང་བ་རླུང་གི་དྭངས་མ་ཡང་ཡིན། ནང་འབྱུང་ཡང་ཡིན། འབྱུང་ཆེན་ཡང་ཡིན། འོད་དེ་ལ་ལྗང་གུའི་སྙམ་པའི་དངོས་པོར་བཏགས་ཏེ་བདེན་པར་བཟུང་བའི་ཚེ་ན་འབྱུང་བ་རླུང་ཡང་་་་་་་ཡིན། འབྱུང་བ་སྙིགས་མ་ཡང་ཡིན། འབྱུང་ཆུང་ཡང་ཡིན། ཕྱི་འབྱུང་ཡང་ཡིན། འབྱུང་ཕྲན་ཡང་ཡིན། རང་མདངས(གདངས)ནང་གདངས་སུ་ནུབ་སྟེ། ཕྱི་གདངས་ཕྱི་རུ་ཤར་བ་ནི་དཔེར་ན་ཉི་མ་རྒས་པའི་འོད་ཐག་ཕྱི་རུ་གཤམ་པ་ལྟ་བུ་ཞིག་ཡིན་ནོ། །དེ་ལྟར་ན་131

འོད་གདངས་དེ་དག་ནང་ན་གནས་པའི་རྐྱེན་དེས་ཕྱི་རུ་ཁ་དོག་སྣ་་་་་ཚོགས་དང་འབྱུང་བ་ལྔའི་སྣང་བ་རྒྱུན་མི་འཆད་པར་སྣང་པའི་དོན་་་དེ་ཡིན།འཁྲུལ་བའི་གཞི་ལྔ་སོགས། མཆེད་པ་ལྟ་བུའོ། །ཕྱི་འབྱུང་ལྔར་འཐས་པ་ལ་རྒྱུ་བྱས་ཏེ། འཁྲུལ་བའི་གཞི་ལྔ་དེ་དག་གི་རྩལ་དུ་ཤར་བ་ནི་འདི་ལྟར་ཡིན་ཏེ། དེ་ནི་འཁོར་འདས་ཀུན་གྱི་གཞི་མ། སྡུག་བསྔལ་ཀུན་གྱི་གཞི་མ། བག་ཆགས་ཀུན་གྱི་གཞི་མ། ལས་སྣ་ཚོགས་པའི་གཞི་མ་ཡིན། གཞི་མ་རིག་པས་བསྒྲིབས་པ་ལས་ཀུན་གཞི་མཚན་ཉིད་པ་བེམ་སྟོང་ནམ་མཁའ་ལྟ་བུ་ཅི་ཡང་མ་སེམས་པ་ཅི་ཡང་མི་སྣང་བ་གདངས་རྩལ་གྱི་གོ་འགགས་པ། དཔེར་ན་གཉིད་མཐུག་པོ་དང་བརྒྱལ་བའི་གནས་སྐབས་ལྟ་བུ་དེ་ལ་ཀུན་གཞི་ཞེས་བརྗོད།དེའི་ངང་དུ་འབྱམས་ཀླས་པ་ནི་ཉོན་མོངས་པ་གཏི་མུག་གི་ངོ་བོ་སྟེ་་་་མ་རིག་པའི་ཡོ་ལང་ཆེན་པོ་ཡིན། ཀུན་གཞིའི་ངོ་བོ་མ་རིག་པ་དང་།རྩལ་གཏི་མུག་ཏུ་འབྱུང་། འདིས་གང་ལ་བསྒྲིབ་ན་རྣམ་པར་སྣང་མཛད་ཀྱི་སྐུ་ལ་བསྒྲིབས། གང་དུ་བསྒྲིབ་ན་གཟུགས་ཀྱི་ཕུང་པོ་རུ་བསྒྲིབས། དེ་ལས་བསྐལ་བ་ལས་ཀྱི་རླུང་འགུལ་བ་ནི་ཉོན་མོངས་པ་ཕྲག་དོག་གི་ངོ་བོ་ཡིན། དེའི་ངོ་བོ་མ་རིག་པ་ཡིན། རྩལ་ཕྲག་དོག་ཏུ་འབྱུང་། འདིས་གང་ལ་བསྒྲིབ་ན་དོན་ཡོད་གྲུབ་པའི་སྐུ་ལ་བསྒྲིབས།132

གང་དུ་བསྒྲིབ་ན་འདུ་བྱེད་ཀྱི་ཕུང་པོ་རུ་བསྒྲིབས། ལས་རླུང་དེའི་བྱེད་ལས་ཀྱིས་ཀུན་གཞིའི་ཁམས་སུ་སྟོང་པ་ལས་གསལ་ཆ་ཐོན་པ་་་་་་ཀུན་གཞིའི་རྣམ་ཤེས་ཡིན། དེ་ཉོན་མོངས་པ་ཞེ་སྣང་གི་ངོ་བོར་གནས་པ་ཡིན། འདིའི་ངོ་བོ་མ་རིག་པ་ཡིན། རྩལ་ཞེ་སྡང་དུ་འབྱུང་།འདིས་གང་ལ་བསྒྲིབ་ན་རྡོ་རྗེ་སེམས་དཔའི་སྐུ་ལ་བསྒྲིབས། གང་དུ་བསྒྲིབ་ན་རྣམ་པར་ཤེས་པའི་ཕུང་པོ་རུ་བསྒྲིབས། དེ་ལས་བདག་སྣང་ཙམ་པ་དེ་ལ་ངར་འཛིན་སྐྱེས་པ་ཉོན་ཡིད་ཡིན། དེ་ཉོན་མོངས་པ་ང་རྒྱལ་གྱི་ངོ་བོར་གནས་པ་ཡིན། འདིའི་ངོ་བོ་མ་རིག་པ་ཡིན།རྩལ་ང་རྒྱལ་དུ་འབྱུང་། འདིས་གང་ལ་བསྒྲིབ་ན་རིན་ཆེན་འབྱུང་ལྡན་གྱི་སྐུ་ལ་བསྒྲིབས། གང་དུ་བསྒྲིབ་ན་ཚོར་བའི་ཕུང་པོ་རུ་བསྒྲིབས། དེ་ལས་ཡིད་ལངས་ཏེ་གཞི་བེམ་སྟོང་ལ་སྣང་བ་མཆེད་རུང་གི་ནུས་པ་བཞག་ཅིང་གསལ་ཆ་བཏོན་པ་དེ་ལ་ཡིད་ཅེས་བརྗོད།དེ་ཉོན་མོངས་པ་འདོད་ཆགས་ཀྱི་ངོ་བོ་རུ་གནས་པ་ཡིན། འདིའི་ངོ་བོ་མ་རིག་པ་ཡིན། རྩལ་འདོད་ཆགས་སུ་འབྱུང་། འདིས་གང་ལ་བསྒྲིབ་ན་སྣང་བ་མཐའ་ཡས་ཀྱི་སྐུ་ལ་བསྒྲིབས། གང་དུ་བསྒྲིབ་ན་འདུ་ཤེས་ཀྱི་ཕུང་པོ་རུ་བསྒྲིབས། དེ་ལྟར་འབྱུང་བ་འོད་ལྔ་དང་འབྱུང་འགྱུར་འབྱུང་ལྔ་དང་ཕུང་པོར་སྣང་བའི་ཚེ་ན་ཡང་ཐབས་་་་་་་དང་ཤེས་རབ་གཉིས་སུ་མེད་པ་ཞིག་ཡིན་ཏེ། ཇི་ལྟར་ཡིན་ན་འོད་ལྔ་133

ཡུམ་ལ། འབྱུང་བ་ལྔ་ཡབ་དང་། འབྱུང་བ་ལྔ་ཡུམ་ལ། ཕུང་པོ་ལྔ་ཡབ། སྟོང་པ་ཡུམ་ལ། སྣང་བ་ཡབ་སྟེ། ཐབས་ཤེས་ཟུང་འཇུག་ཏུ་གནས་པ་ཡིན་ཏེ། ཀུརྨ་གླིང་པས། སྣང་སྲིད་རྣམ་དག་ལྷ་དང་ལྷ་མོའི་དབྱིངས། །འབྱུང་དང་འབྱུང(ཡེ་ཤེས་ལྔའི་རང་མདངས་ལས་འོད་ལྔ་འབྱུང་བ་དང་། འཛིན་པ་ཞུགས་པས་འབྱུང་ལྔ་སོགས་སུ་འགྱུར་བའོ)འགྱུར་ཡབ་ཡུམ་ལྷུན་རྫོགས་རྣམས། །ཞེས་པ་དང་།རྒྱུད་ལས། ཐབས་དང་ཤེས་རབ་གཉིས་མེད་ཀློང་དུ་བསྐང་། །གསུངས་པ་བཞིན་དུ་གདོད་ནས་རྣམ་པར་དག་པ་ལྷའི་རང་བཞིན་་་་དུ་གནས་ཀྱང་། ཀུན་ཏུ་རྟོག་པའི་དབང་གིས་འབྱུང་བ་དང་ཕུང་པོར་སྣང་བ་ཡིན། འཁྲུལ་བའི་གཞི་ལྔ་པོ་དེ་དག་ཐམས་ཅད་ནང་མདངས(གདངས)ལས་ངོ་བོ་ལྔ་ཕྱི་རྩལ་དུ་ཤར་བ་ཡིན། དེ་དག་གི་རྩལ་དུ་ཤར་བའི་དུག་ལྔའི་ངོ་བོ་མེ་ལྟ་བུ་ལས་ཉོན་མོངས་པའི་རྟོག་་་་ཚོགས་མེ་སྟག་མཆེད་པ་ལྟ་བུར་སྣང་བ་ཡིན།དེ་ལྟར་ཀུན་གཞི་དང་སོགས། སྣང་བས་སྟོན་ཏོ། །དེ་ལྟར་ཀུན་གཞི་དང་ཡིད་མཉམ་པར་བརྡལ་པའི་སྟོང་གསལ་གྱི་ཆ་དེ་ལ་་་་་་་་་་་་གཟུགས་སྒྲ་དྲི་རོ་རེག་བྱའི་སྣང་བ་མཆེད་པའི་ཡུལ་གོ་མ་འགགས་པ་་དྲུག་ཏུ་ཡོད་པ་དེ་ལ་ཡིད་ཅེས་བརྗོད་པ་ཡིན། དེ་ནས་ལས་རླུང་གཡོ་བའི་རྐྱེན་དང་གཞི་འཆར་རུང་གི་ནུས་པ་ཅན་གཉིས་ཀ་རྒྱུ་རྐྱེན་དུས་་134 ་

འཛོམས་པ་ལས་གཞི་ལ་རྟེན་ཅིང་གཞི་རང་ལས་མི་གཞན་པར་་་་་་་་་འབྲེལ་བའི་གཟུགས་སུ་སྣང་བ་རྣམ་པ་སྣ་ཚོགས་པ་མཆེད་པ་ཡིན།གཟུགས་སྣང་མཆེད་པའི་ཡུལ་གང་ཡིན་པ་དེ་ལ་མིག་གི་རྣམ་པར་་་་་་ཤེས་པ་ཐ་སྙད་དུ་བརྗོད་པ་ཙམ་ཞིག་ལས་མེད་དོ། །དཔེར་ན་སྣང་ཡུལ་རྒྱ་མཚོ་ལྟ་བུ་ཡུལ་ཞེས་བྱ་བ་དང་། གཟུགས་སྣང་དང་གཟུགས་བརྙན་དང་གཟའ་སྐར་ལྟ་བུ་ལ་གཟུང་བ་ཞེས་བྱའོ། །འཛིན་པ་ནི་གཟུགས་དེ་ལ་མིང་སོ་སོར་བཏགས་དོན་སོ་སོར་བཟུང་དངོས་པོ་སོ་་་སོར་བལྟས་ནས་བདེ་སྡུག་བར་མ་གསུམ་ཉེ་བར་ལེན་པའི་རྣམ་པར་་་རྟོག་པ་ཤར་བ་ནི། ཡིད་ཀྱི་རྣམ་ཤེས་ཕྲ་མོ་སྟེ་མིག་གི་འཛིན་པ་སེམས་ཞེས་བྱའོ། །དེ་བཞིན་དུ་ཡིད་དྭངས་ཤིང་གསལ་བའི་དབྱིངས་སུ་སྒྲ་མཆེད་པའི་ཡུལ་གོ་མ་འགགས་པ་དེ་ལ་ཡུལ་ཞེས་བྱ་བ་དང་།ལས་རླུང་གཡོ་བའི་བྱེད་ལས་ཀྱིས་སྒྲ་རུ་སྣང་བ་མཆེད་པ་དེ་ལ་གཟུང་བ་ཞེས་བྱ་སྟེ། སྒྲ་དེ་ལ་མིང་སོ་སོར་བཏགས་དོན་སོ་སོར་བཟུང་དངོས་པོ་སོ་སོར་བལྟས་ནས་བདེ་སྡུག་བར་མ་གསུམ་ཉེ་བར་ལེན་་་་་་པའི་ཡིད་ཀྱི་ཤེས་པ་དེ་ལ་རྣ་བའི་འཛིན་པ་སེམས་ཞེས་བྱ་བ་དང་།དེ་ཡང་གོང་བཞིན་རྒྱུ་རྐྱེན་ཚོགས་པའི་རྟེན་འབྲེལ་ལས་འབྱུང་བ་་་་་་་ཡིན། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་དེ་ལ་རྒྱུ་བྱས། རྐྱེན་ལས་རླུང་གཡོ་བའི་ཆོ་འཕྲུལ་ལ་རྐྱེན་བྱས། དེ་135

གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་སྒྲའི་སྣང་བ་མེད་་་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་སྒྲའི་སྣང་བ་གཉིས་མེད་ཟུང་འཇུག་ཏུ་་་་་་་་་འབྲེལ། འབྱུང་ཅི་འབྱུང་ན་སྒྲའི་སྣང་བ་མེད་བཞིན་དུ་འབྱུང་བ་ཡིན། དེ་བཞིན་དུ་ཡིད་དྭངས་གསལ་རྙོག་མ་དང་བྲལ་བའི་དབྱིངས་སུ་དྲི་རུ་སྣང་བ་མཆེད་པའི་ཡུལ་གོ་མ་འགགས་པ་དེ་ལ་ཡུལ་ཞེས་་་་་་བརྗོད། ལས་རླུང་གཡོ་བའི་བྱེད་ལས་ཀྱིས་དྲི་རུ་སྣང་བ་མཆེད་པ་དེ་ལ་གཟུང་བ་ཞེས་བརྗོད། དྲི་དེ་ལ་མིང་སོ་སོར་བཏགས་དོན་སོ་སོར་བཟུང་དངོས་པོ་སོ་སོར་བལྟས་ནས་བདེ་སྡུག་བར་མ་གསུམ་ཉེ་བར་་་ལེན་པའི་ཡིད་ཀྱི་ཤེས་པ་དེ་ལ་སྣའི་འཛིན་པ་སེམས་ཞེས་བརྗོད། དེ་ཡང་གོང་བཞིན་རྒྱུ་རྐྱེན་ཚོགས་པའི་རྟེན་འབྲེལ་ལས་འབྱུང་བ་ཡིན།རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་དེ་ལ་རྒྱུ་་་་་་བྱས། རྐྱེན་ལས་རླུང་གཡོ་བའི་ཆོ་འཕྲུལ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་དྲིའི་སྣང་བ་མེད་བཞིན་དུ་་་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་དྲིའི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་དྲིའི་སྣང་བ་མེད་བཞིན་དུ་འབྱུང་བ་ཡིན། དེ་བཞིན་དུ་ཡིད་དྭངས་ཤིང་གསལ་བའི་དབྱིངས་སུ་རོ་རུ་སྣང་བ་མཆེད་པའི་་་་་་་136

ཡུལ་གོ་མ་འགགས་པ་དེ་ལ་ཡུལ་ཞེས་བརྗོད། ལས་རླུང་གཡོ་བའི་བྱེད་ལས་ཀྱི་རོ་རུ་སྣང་བ་མཆེད་པ་དེ་ལ་གཟུང་བ་ཞེས་བརྗོད། རོ་དེ་ལ་མིང་སོ་སོར་བཏགས་དོན་སོ་སོར་བཟུང་དངོས་པོ་སོ་སོར་་་་་་་་བལྟས་ནས་བདེ་སྡུག་བར་མ་གསུམ་ཉེ་བར་ལེན་པའི་ཡིད་ཀྱི་ཤེས་་པ་་དེ་ལ་ལྕེའི་འཛིན་པ་སེམས་ཞེས་བརྗོད། དེ་ཡང་རྒྱུ་རྐྱེན་ཚོགས་པའི་རྟེན་འབྲེལ་ལས་འབྱུང་བ་ཡིན། གཞི་དབྱིངས་དྭངས་གསལ་འཆར་རུང་གི་ནུས་པ་ཅན་དེ་ལ་རྒྱུ་བྱས། རྐྱེན་ལས་རླུང་གཡོ་བའི་ཆོ་འཕྲུལ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་རོའི་སྣང་བ་མེད་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་རོའི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་འབྱུང་ན་རོའི་སྣང་བ་མེད་བཞིན་དུ་འབྱུང་བ་ཡིན། དེ་བཞིན་དུ་ཡིད་དྭངས་ཤིང་གསལ་བའི་དབྱིངས་སུ་རེག་བྱའི་སྣང་བ་མཆེད་པའི་ཡུལ་གོ་མ་འགགས་པ་དེ་ལ་ཡུལ་ཞེས་བརྗོད། ལས་རླུང་གཡོ་བའི་བྱེད་ལས་ཀྱིས་རེག་བྱར་སྣང་བ་མཆེད་པ་དེ་ལ་གཟུང་བ་ཞེས་བརྗོད། རེག་བྱ་དེ་ལ་མིང་སོ་སོར་བཏགས་དོན་སོ་སོར་བཟུང་དངོས་པོ་སོ་སོར་བལྟས་ནས་བདེ་སྡུག་བར་མ་་་་་་གསུམ་ཉེ་བར་ལེན་པའི་ཡིད་ཀྱི་ཤེས་པ་དེ་ལ་ལུས་ཀྱི་འཛིན་པ་སེམས་ཞེས་བརྗོད། དེ་ཡང་རྒྱུ་རྐྱེན་ཚོགས་པའི་རྟེན་འབྲེལ་ལས་བྱུང་བ་137

ཡིན། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་དེ་ལ་རྒྱུ་བྱས། རྐྱེན་ལས་རླུང་གཡོ་བའི་ཆོ་འཕྲུལ་ལ་རྐྱེན་བྱས། དེ་གཉིས་རྒྱུ་རྐྱེན་དུས་འཛོམས་པའི་ཚེ་ན་རྟེན་འབྲེལ་རེག་བྱའི་སྣང་བ་་་མེད་བཞིན་དུ་འབྱུང་། རྟེན་གང་ལ་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་རེག་བྱའི་སྣང་བ་གཉིས་མེད་ཟུང་འཇུག་་་ཏུ་འབྲེལ། འབྱུང་ཅི་འབྱུང་ན་རེག་བྱའི་སྣང་བ་མེད་བཞིན་དུ་འབྱུང་བ་ཡིན།མདོར་ན་ཡུལ་ཐུག་འཕྲད་ལ་ཤེས་པ་ཐུག་འཕྲད་དུ་སོང་བ་ལ་སྒོ་ལྔའི་རྣམ་པར་ཤེས་པ་རྒྱུ་རུ་གོ་དགོས། དེ་དག་ཐམས་ཅད་ཀྱང་གཞི་དང་ཡིད་གཉིས་མཉམ་པར་བརྡལ་བའི་སྟོང་གསལ་གྱི་ཆ་ལ་རྒྱུ་བྱས།ལས་རླུང་གཡོ་བའི་ཆོ་འཕྲུལ་ལ་རྐྱེན་བྱས། རྒྱུ་རྐྱེན་གཉིས་དུས་འཛོམས་པ་ལས། གཟུགས་སྒྲ་དྲི་རོ་རེག་བྱའི་སྣང་བ་རྣམས་རྟེན་འབྲེལ་ཙམ་དུ་སྣང་བ་ཡིན་པར་གོ་དགོས་མ་གཏོགས། བུག་སྒོ་ཐ་དད་པར་སྣང་བར་སེམས་ན་རྨི་ལམ་དང་བར་སྲིད་ཀྱི་སྣང་བར་་་་་་་་རགས་པའི་ལུས་མེད་ཀྱང་སྣང་བ་སྣ་ཚོགས་པར་མཆེད་པ་ཡིན་པའི་་་ཚུལ་ལ་བརྟག་ནས་ཤེས་དགོས་པ་ཡིན། ལས་ཀྱི་དབང་གིས་སྣང་ཚུལ་ཐ་དད་དུ་སྣང་ཡང་། སྒོ་ལྔའི་རྣམ་ཤེས་ལ་བཟང་ངན་མེད་པར་ཡུལ་དེ་འཛིན་པ་ལ་ཁྱད་མེད་པ་ནི། དཔེར་ན་ཆུ་གཅིག་པུ་ལ་ཡང་138

ལྷས་བདུད་རྩི། མིས་ཆུ། དུད་འགྲོས་བཏུང་བ་དང་གནས་ཁང་། ཡི་དྭགས་ཀྱིས་རྣག་ཁྲག དམྱལ་བས་མེ་མདག་དང་ཁྲོ་ཆུར་སྣང་བ་ཐ་དད་པ་ཡིན་ཀྱང་། དོན་དུ་ཆུ་གཅིག་ལས་མེད་པའི་ཚུལ་གྱིས་སྣང་བ་ནི། རྟེན་འབྲེལ་ཙམ་ཡིན་ནོ། །དེ་ལྟར་ཕྱི་ནང་གསང་བའི་གཟུང་འཛིན་དུ་འཐས་ཏེ་འཁྲུལ་བ་ཡིན། དེ་ཡང་ཕྱི་སྣོད་བཅུད་ཀྱིས་བསྡུས་པའི་གཟུགས་རྟོག་རགས་པ་ནི་གཟུང་བ་ཡུལ་དང་། བཟང་ངན་བར་གསུམ་ཉེ་བར་ལེན་པའི་ཡིད་ཀྱི་ཤེས་པ་ནི་འཛིན་པ་སེམས་་ཏེ་ཕྱིའི་གཟུང་འཛིན་དང་། སྒོ་ལྔ་དང་ཡུལ་ཐུག་འཕྲད་ལྟ་བུ་དང་།ཡིད་ངོར་དོན་སྤྱི་བློ་ངོར་ཤར་བ་དཔེར་ན་དུང་སྙམ་པའི་ཤེས་ཡུལ་་་་་འཕྲད་པ་ནང་གིས་གཟུང་འཛིན་དང་། དུས་དང་རྣམ་པ་ཀུན་ཏུ་བདག་སྣང་བག་ལ་ཉལ་བ་དང་། ཉོན་ཡིད་སྔ་མའི་གཟུགས་ཆོས་སྣོད་བཅུད་དུ་སྣང་བ་རགས་པར་མེད་ཀྱང་། ཕྲ་བ་ལྐོག་གྱུར་དུ་མཆེད་པ་ནི་གཟུང་བ་དང་། ང་ཡིར་འཛིན་པའི་བདག་རྟོག་ཕྲ་བ་དེ་ནི་འཛིན་པ་སེམས་ཏེ་གསང་བའི་གཟུང་འཛིན་ཡིན། དེ་དག་གི་རྩ་བར་གྱུར་པ་ནི་གསང་བའི་གཟུང་འཛིན་ཡིན་ལ་དེ་ལས་མཆེད་པ་ནི་་ནང་དང་ཕྱིའི་གཟུང་འཛིན་གཉིས་ཡིན། དོན་ལ་གསང་བའི་གཟུང་འཛིན་འཐས་པ་ལས་གཟུང་འཛིན་གསུམ་ཐ་དད་དུ་ཡོད་པ་མ་ཡིན་་་ནོ། །139

འགའ་ཞིག་གི་སྣང་བ་སོགས། དུབ་པ་ཡིན་ནོ། །ཡང་འགའ་ཞིག་གིས་སྣང་བ་སེམས་སུ་འདོད་པ་ཡང་ཡོད་དེ། དེ་དག་རྣམས་ཀྱིས་ལུགས་སུ་ནི་སྣང་བ་ཐམས་ཅད་རྣམ་རྟོག་དང་རང་སེམས་་་་་་་་་དངོས་སུ་སྟོན་ཀྱང་སྣང་བ་དང་སེམས་གཉིས་གཅིག་མ་ཡིན། སྣང་ཙམ་ཉིད་ནས་གནས་སུ་འགྱུར་བའི་ཚུལ་དེས་སྟོན་པ་ཡིན། སྣང་བ་དང་སེམས་གཉིས་གཅིག་ཡིན་ན། སེམས་ཀྱིས་རྒྱ་གར་བསམ་ཚེ་སྣང་བ་ཡང་རྒྱ་གར་དུ་ཐོན་དགོས། སེམས་ཀྱིས་རྒྱ་ནག་བསམ་ཚེ་སྣང་བ་ཡང་རྒྱ་ནག་ཏུ་འགྲོ་དགོས་པ་དང་། སེམས་འགགས་ཚེ་སྣང་བ་ཡང་འགགས་ནས་འགྲོ་དགོས་པ་ཡིན་ཀྱང་དེ་ནི་མ་ཡིན། ཐ་དད་པ་ཞིག་ཡིན་སྙམ་ན་མ་ཡིན་ཏེ། སེམས་མེད་ན་སྣང་བ་སྣང་བར་མི་འགྱུར་ཏེ།སྣང་མཁན་གྱི་སེམས་མེད་པའི་ཕྱིར། དེས་ན་ཇི་ལྟར་སྣང་ཞེ་ན་གོང་ལྟར་རྒྱུ་རྐྱེན་ཚོགས་པའི་རྟེན་འབྲེལ་ཙམ་ཡིན་ཏེ། དཔེར་ན་རྒྱ་མཚོ་གཟའ་སྐར་མ་ཡིན། རྒྱ་མཚོ་ལས་གཞན་པའི་གཟའ་སྐར་གྲུབ་པ་མེད། ཆུ་ཟླ་དང་ཆུའི་གཟུགས་བརྙན་མ་གྲུབ་པར་རྒྱུ་རྐྱེན་འཕྲད་པའི་རྟེན་འབྲེལ་དུ་སྣང་བ་རུ་ཐག་གཅོད་པ་དེ་དག་དཔེ་དང་དཔེ་་་་་ཅན་གྱི་ཚུལ་དུ་ཤེས་དགོས་སོ། །དེ་ལྟར་ཚོགས་བརྒྱད་ཀྱི་སྣང་བ་ལུགས་སུ་འབྱུང་བས་འཁོར་བ་་་ཡོངས་སུ་མཆེད་པ་ཡིན། ཡང་ལུགས་སུ་ལྡོག་པས་སྲིད་པའི་རྩེ་རུ་140

དུབ་པ་ཡིན་ཏེ། ཇི་ལྟར་ཡིན་ཞེ་ན་ཀུན་རྫོབ་ཏུ་བསྐལ་པ་འདི་ཆགས།འདི་ཆགས་པའི་དུས་སུ་སྟོང་པ་རྟེན་མེད་ཀྱི་ཁམས་སུ་རླུང་རི་ནག་པོ་རྡོ་རྗེ་རྒྱ་གྲམ་པ་ཞིག་ཆགས། དེའི་སྟེང་དུ་ཞི་བ་གསལ་དག་གི་རྒྱ་མཚོ་ཆགས། དེའི་སྟོང་དུ་དབང་ཆེན་གསེར་གྱི་ས་གཞི་ཆགས། དེ་དག་གི་གཤིས་སུ་མེའི་དཀྱིལ་འཁོར་ཟླ་གམ་པ་ཞིག་ཆགས། རླན་དང་དྲོད་འཛོམས་པ་ལས་བཅུད་ཀྱི་སེམས་ཅན་རྣམས་ཀྱང་གཟུགས་་མེད་གཟུགས་དང་འདོད་པའི་ཁམས་སུ་རིམ་བཞིན་མས་རིམ་དུ་་་་་་་་ཆགས་པ་ཡིན་ཟེར་ཡང་། དོན་དམ་དུ་དེ་ལྟར་མ་ཡིན་ཏེ་སྟོང་པ་རྟེན་མེད་པ་ནི་ཀུན་གཞི་བེམ་སྟོང་། རླུང་རི་ནག་པོ་རྡོ་རྗེ་རྒྱ་གྲམ་པ་ནི་འཛིན་པ་ལས་ཀྱི་རླུང་། ཞི་བ་གསལ་དག་གི་རྒྱ་མཚོ་ཞེས་པ་ནི་ཀུན་གཞིའི་རྣམ་ཤེས། དབང་ཆེན་གསེར་གྱི་ས་གཞི་ཞེས་པ་ནི་ཉོན་ཡིད། དེ་དག་གི་གཤིས་སུ་མེའི་དཀྱིལ་འཁོར་ཟླ་གམ་པར་གནས་ཞེས་པ་ནི་ཡིད་ཀྱི་རྣམ་ཤེས། རླན་དང་དྲོད་འཛོམས་ཞེས་པ་ནི་གཞི་དབྱིངས་དྭངས་གསལ་དང་ཡིད་ཤེས་གཉིས་དུས་འཛོམས་པ།གཟུགས་མེད་གཟུགས་ཁམས་འདོད་པའི་ཁམས་ཏེ་རིམ་བཞིན་་་་་་་་་་ཆགས་ཞེས་པ་ནི། ཀུན་གཞི་གཟུགས་མེད། རྣམ་ཤེས་གཟུགས་ཁམས། ཡིད་དང་སྒོ་ལྔ་འདོད་པའི་ཁམས་སུ་གྲུབ་པ་ཡིན། དེ་ཡང་ལུས་སུ་སྣང་བ་འདོད་ཁམས། དག་བྱེད་སྣང་བས་གཟུགས་ཁམས།141

ཡིད་མི་སྣང་བ་གཟུགས་མེད་ཀྱི་ཁམས་ཏེ་ཁམས་གསུམ་དུ་བཤད་པ་་་ཡིན་ནོ། །དེ་ནས་ཀུན་རྫོབ་ཏུ་མཐར་མེ་བདུན་ཆུ་གཅིག་རླུང་གིས་འཇིག་་་ཅེས་པ་ནི་ངེས་དོན་དུ་རྣམ་ཤེས་ཚོགས་དྲུག་ཡིད་ཤེས་སུ་ཐིམ་པ་མེས་འཇིག་པ་དང་། ཡིད་ཤེས་མཆེད་པ་ཀུན་གཞིའི་རྣམ་ཤེས་སུ་ཐིམ་པ་ཆུས་འཇིག་པ་དང་། ཀུན་གཞིའི་རྣམ་ཤེས་ལས་རླུང་དུ་ཐིམ་ནས་ལས་རླུང་གི་འཛིན་པ་དབྱིངས་སུ་ནུབ་པ་ནི་རླུང་གིས་གཏོར་བ་དང་།མཐར་སྟོང་པ་རྟེན་མེད་དུ་གྱུར་ཞེས་པ་ནི་ཀུན་གཞི་སྟོང་ཆེན་གྱི་་་་་་་དབྱིངས་སུ་བརྒྱལ་བ་ཡིན་ནོ། །དེའི་ཕྱིར་ན་རྣལ་འབྱོར་པས་ཉིན་ཞག་གཅིག་གིས་བསྐལ་བ་ཆགས་གནས་འཇིག་སྟོངས་བཞི་རྫོགས་་་་་་ཚུལ་དེ་ལྟར་ཡིན་པར་ཤེས་དགོས་པ་ཡིན།དེ་ལྟར་སྣང་སྲིད་འཁོར་འདས་སོགས། མན་ངག་གོ །དེ་ལྟར་སྣང་སྲིད་འཁོར་འདས་སུ་སྣང་བའི་གྲོལ་འཁྲུལ་གྱི་རྣམ་པ་སྒྱུ་མ་ལྟར་་འཆར་ཡང་ཐམས་ཅད་གཞི་དབྱིངས་ངོ་བོ་ཉིད་ཀྱི་རང་བཞིན་ལས་་་་མི་གཞན་པར་གཞི་ཉིད་དུ་རོ་གཅིག་པས། གཅིག་པུར་འགག་བསྡམ་པ་ནི། དཔེར་ན་རྒྱ་མཚོ་དྭངས་གསལ་གྱི་ཆ་ལ་གཟའ་དང་སྐར་མ་སོགས་ཀྱི་གཟུགས་བརྙན་གྱི་སྣང་བ་སྣ་ཚོགས་པ་སྣང་ཡང་། དོན་ལ་ནི་ཆུ་ཉིད་དུ་རོ་གཅིག་པ་ལྟ་བུ་ནི་དཔེ་དང་དཔེ་ཅན་གྱི་ཚུལ་དུ་ཤེས་་142

པར་གྱིས་ཤིག དེས་ན་སྣང་བའི་ཆོས་ཐམས་ཅད་རང་སྣང་རང་ལ་ཤར་བ་ཙམ་ལས་ཡུལ་རང་ངོས་ནས་གྲུབ་པ་རྡུལ་ཙམ་ཡང་མེད་པར་་ཐག་ཆོད་པ་ནི་རྒྱལ་བ་རྡོ་རྗེ་འཆང་གི་མན་ངག་ཟབ་མོ་ཡིན་ནོ། །ཞེས་གསུངས་ཤིང་མི་སྣང་བར་ཡལ་ལོ། །༣ ཕྱལ་བ་མཉམ་ཉིད་སྤྲོས་པའི་སྐྱོན་གྱིས་མ་གོས་པ།གསུམ་པ་ཕྱལ་བ་མཉམ་ཉིད་སྤྲོས་པའི་སྐྱོན་གྱིས་མ་གོས་པར་་་་་་བསྟན་པ་ནི། ཡང་དུས་རེ་ཞིག་གི་ཚེ་རིག་འཛིན་སོགས། ཚུལ་ལ་ལྟོས་ཤིག ཡང་དུས་རེ་ཞིག་ཚེ་རིག་འཛིན་ཆེན་པོ་ཧཱུ་ཆེན་ཀ་ར་དང་ཞལ་མཇལ་བའི་ཚེ་ན། བདག་གིས་སྣང་བའི་བཀོད་པ་འདི་ཇི་ལྟ་བུ་ལགས། ཞེས་ཞུས་པའི་ཚེ་ན། བཀའ་བ༤༥༥་པ། ཀྱེ་ཞེས་བོས་ཏེ་སྐྱེས་བུ་ཆེན་པོ་སྒོ་ལྔའི་རྣམ་ཤེས་དེ་དཔེར་ན་ནམ་མཁའ་ལྟ་བུ་ཅིར་ཡང་་་་མཆེད་དུ་རུང་བ་ཞིག་ཡིན་ལ། རྣམ་པར་རྟོག་པ་དེ་དཔེར་ན་སྒྱུ་མའི་རྫས་སྔགས་ལྟ་བུ་ཞིག་ཡིན། སྒོ་ལྔའི་རྣམ་ཤེས་དང་རྣམ་པར་རྟོག་པ་གཉིས་དུས་འཛོམས་པ་ལས་ཕྱི་སྣང་བ་སྣོད་ཀྱི་འཇིག་རྟེན། ནང་གཡོ་བ་བཅུད་ཀྱི་སེམས་ཅན། བར་འདོད་ཡོན་ལྔའི་སྣང་བའི་བཀོད་པ་དེ་དག་ཐམས་ཅད་ནི། དཔེར་ན་སྒྱུ་མའི་ཆོ་འཕྲུལ་ལྟ་བུ་ཡིན། དེ་ཉེ་བར་ལེན་པའི་ཡིད་ཀྱི་ཤེས་པ་དེ་དཔེར་ན་ལྟད་མོ་མཁན་ལྟ་བུ་་་་་་143

ཡིན། དེའི་རང་བཞིན་ཇི་ལྟ་བ་བཞིན་དུ་ཤེས་པར་བྱེད་དགོས། དེ་ལྟར་རྟོགས་པའི་རྣལ་འབྱོར་པས་དཔེར་ན་མཆོད་རྫས་དང་སྦྱིན་པའི་རྫས་ཐམས་ཅད་སྒྱུ་མའི་རྫས་ལྟ་བུ་དེ་སྦྱང་སྔགས་ཀྱིས་སྟོང་ཉིད་དུ་་་་་སྦྱངས་ནས་སྤེལ་སྔགས་ཀྱིས་མཆོད་པ་དང་སྦྱིན་པའི་ཡུལ་བཀོད་པ་་་་དེས་དབང་པོ་དྲུག་གི་ཡུལ་དུ་འདོད་ཡོན་གྱི་སྣང་བ་དཔག་ཏུ་མེད་པ་མཆེད་པར་བྱས་ཏེ་མཆོད་པས་མཉེས་པར་བསམ་པས། རྣལ་འབྱོར་ལམ་གྱི་ཚོགས་གཉིས་ཤུགས་ལ་རྫོགས་པར་འགྱུར་བའི་ཕྱིར་ན་སྒྱུ་མ་་་ལྟ་བུའི་རྣལ་འབྱོར་གྱི་སྒོ་དམ་པ་ཡིན་ཏེ། དེ་ཡང་ཇི་སྐད་དུ། རིན་ཆེན་རིགས་ཀྱི་དམ་ཚིག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །ཞེས་གསུངས་པས། དབང་གི་སྔོན་འགྲོའི་དམ་ཚིག་ཁས་བླངས་ནས་རྟག་ཏུ་བརྩོན་པ་གལ་ཆེ་ལ། དེའི་ཕྱིར་དང་པོ་བསང་ལྟ་བུ་ལ། བདག་སྒྱུ་མ་མཁན་ལྟ་བུ་ཡི་དམ་གང་རུང་གི་སྐུ་རུ་ལམ་གྱིས་གསལ། སྒྱུ་མའི་རྫས་སྔགས་ལྟ་བུར་སྦྱང་སྔགས་ཀྱིས་བསང་རྫས་མེ་ཐབ་དང་བཅས་་་་པ་སྟོང་པར་སྦྱངས། སྤེལ་སྔགས་ཀྱིས་གཟུགས་སྒྲ་དྲི་རོ་རེག་བྱའི་དངོས་པོ་མ་ཚང་བ་མེད་པས། ས་དང་བར་སྣང་ནམ་མཁའི་ཁམས་གང་བར་བསམ་ལ་ནམ་མཁའ་མཛོད་དུ་བསྒྱུར་བ་སྒྱུ་འཕྲུལ་དང་།ལྟད་མོ་མཁན་ལྟ་བུ་ནི་དཀོན་མཆོག་སྲིད་ཞིའི་མགྲོན་ནམ་མཁའ་ལ་་་སྐར་ཚོགས་བཀྲ་བ་བཞིན་དང་། མགོན་པོ་ཡོན་ཏན་གྱི་མགྲོན་144

རྣམས་བར་སྣང་ལ་སྤྲིན་དཔུང་འཐིབ་པ་བཞིན་དང་། ས་གཞི་ལས་ཅུང་ཟད་འཕགས་པར་བགེགས་རིགས་ལན་ཆགས་ཀྱི་མགྲོན་རྣམས་་་མཁའ་ལ་ཉི་རྡུལ་འཁྲིགས་པ་བཞིན་དང་། ས་གཞིའི་སྟེང་དུ་རིགས་དྲུག་སྙིང་རྗེའི་མགྲོན་རྣམས་ལྷ་མིའི་ཁྲོམ་ཚོགས་པ་ལྟར་འདུས་པར་་་་བསམ་ནས། མགྲོན་དེ་དག་གི་དབང་པོ་དྲུག་ཆུ་སྣོད་ལྟ་བུའི་ཀློང་དུ་བསང་རྫས་བཤམས་པའི་དངོས་པོ་ཡིད་ལ་གང་འདོད་པའི་ལོངས་་་་་སྤྱོད་དུ་སྤྲུལ་ནས་ཕུལ་ཏེ། དབང་པོ་དྲུག་དབྱིངས་སུ་མ་ཞིག་གི་བར་དུ་གཟའ་སྐར་ཤར་བ་བཞིན། ཟད་མི་ཤེས་པར་འབྱུང་བའི་རང་བཞིན་ཅན་དུ་གྱུར་བར་བསམ་ལ། དེ་དག་ཐམས་ཅད་དགའ་ཞིང་མགུ་ནས་མཉེས་ཏེ། བག་ཆགས་དག རྨུག་པ་སངས་ནས་ཅི་བསྒོས་བཀའ་ཉན་ཅིང་སྡོང་གྲོགས་མཐུན་རྐྱེན་བསྒྲུབ་པར་བསམ མཐར་སྒྱུ་མའི་འཁྲུལ་འཁོར་དབྱིངས་སུ་ཞིག་པ་ལྟར། མཆོད་མཁན་བདགམཆོད་པའི་རྫས། མཆོད་ཡུལ་གྱི་མགྲོན་ཐམས་ཅད་མི་དམིགས་པའི་ངང་ལ་བཞག་ནས་བསྔོ་སྨོན་གྱིས་རྒྱས་གདབ་བོ། །སྔ་དྲོ་ཆུ་སྦྱིན་ནི་ཡང་བདག་སྒྱུ་མ་ལྟ་བུའི་ཡི་དམ་རྒྱལ་བ་ཤཱཀྱ་ཐུབ་པའམ། ཐུགས་རྗེ་ཆེན་པོ་སྐུ་མདོག་ཕྱག་མཚན་རྒྱན་ཆ་ལུགས་མ་འདྲེས་ཡོངས་སུ་་་་་་་་་རྫོགས་པ་ཇི་ལྟ་བ་བཞིན་དུ་གསལ། དེ་བཞིན་དུ་རྫས་རྣམས་སྦྱང་སྔགས་ཀྱིས་ཆུ་སྣོད་དང་བཅས་པ་སྟོང་པར་སྦྱངས། སྟོང་པའི་ངང་145

ལས་〉ཿལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་རྫས་དེ་་་ཉིད་བསྐྱེད་པའི་སྟེང་དུ་ཨོཾ་དཀར་ཨཱཿདམར་རྒྱུ་མཐིང་གསུམ་་་་་་་་་་་་་བརྩེགས་མར་གསལ། སྤེལ་སྔགས་ཀྱིས་སྤེལ་བ་དང་ཆབས་གཅིག་ཏུ་དབྱིངས་ནས་ཨོཾ་དཀར་ཨཱཿདམར་ཧཱུྃ་མཐིང་གི་ཆར་བབ་པ་དང་།བདག་ཡི་དམ་ལྷའི་ཕྱག་གི་མཐིལ་ནས་བདུད་རྩིའི་རྒྱུན་བྱུང་བས་་་་་་་སྣོད་ནང་གི་ས་བོན་ལ་ཐིམ་པས་བདེ་སྟོང་ཟག་པ་མེད་པའི་ཡེ་ཤེས་་་་ཀྱི་བདུད་རྩི་དཀར་ལ་དམར་བ་ཅུང་ཟད་སྔོ་ཤས་ཆགས་པ། ཚོགས་དྲུག་གི་ཡུལ་དུ་གཟུགས་སྒྲ་དྲི་རོ་རེག་བྱའི་མཆོད་རྫས་མ་ཚང་བ་མེད་པར་གསལ་ནས། དཀོན་མཆོག་སྲིད་ཞི། མགོན་པོ་ཡོན་ཏན།བགེགས་རིགས་ལན་ཆགས། རིགས་དྲུག་སྙིང་རྗེའི་མགྲོན་དེ་དག་ལ་ཕུལ་བས་ལྗགས་རྡོ་རྗེ་དང་འོད་ཟེར་གྱི་སྦུ་གུའི་རྣམ་པ་ཅན་གྱིས་་་་་་་གསོལ་ནས་ཕམ་རྒྱལ་འཐབ་རྩོད་མེད་པར་ཐོབ་སྟེ་དགའ་ཞིང་མགུ་་་་ནས་ཡི་རང་བར་བསམ། ལྷག་མ་ཡི་དྭགས་ཀྱི་རྒྱལ་པོ་ཁ་ལ་མེ་འབར་བ་མང་པོ་བསམ་ལ་བསྔོས་པས་ཐམས་ཅད་ངོམས་ཤིང་ཚིམས་ནས་་་་འཁྲུལ་སྣང་བག་ཆགས་ངན་པ་ཐམས་ཅད་ཀྱི་རྒྱུན་ཆད་ནས་སངས་་་་རྒྱས་པར་བསམ་མོ། །མཐར་དབྱིངས་སུ་བསྡུ་ཞིང་བསྔོ་སྨོན་བྱའོ། །དགུང་མོའི་དུས་སུ་གསུར་སྦྱིན་པ་ནི། བདག་ཡི་དམ་འཕགས་པ་སྤྱན་རས་གཟིགས་སྐུ་མདོག་དཀར་པོ་ལོངས་སྐུའི་རྒྱན་ཆས་ཅན་་་་146

འཇའ་ལུས་སྒྱུ་མའི་སྐུ་རུ་གསལ། མདུན་གྱི་གསུར་རྫས་མེ་ཐབ་དང་བཅས་པ་སྟོང་བར་སྦྱངས། སྟོང་པའི་ངང་ལས་རཾ་ལས་མེ་ཐབ་རྒྱ་ཆེ་ལ་ཁྱོན་ཡངས་པའི་ནང་དུ་གསུར་རྫས་རྣམས་མགྲོན་རིགས་ཀུན་གྱི་་་་དབང་པོ་དྲུག་གི་དབྱིངས་སུ་གཟུགས་སྒྲ་དྲི་རོ་རེག་བྱ་མི་ཟད་པ་ནམ་མཁའ་མཛོད་དུ་སྤྲུལ་ནས། ལྟད་མོ་མཁན་ལྟ་བུའི་མགྲོན་བཞི་སྤྱན་དྲངས། དེ་དག་གང་ལ་གང་མཁོའི་ལོངས་སྤྱོད་འབད་མེད་དུ་ཐོབ་ནས། མགྲོན་གོང་མ་གཉིས་ཀྱི་ཐུགས་བདེ་སྟོང་གི་རོས་ཚིམས།མཆོག་ཐུན་མོང་གི་དངོས་གྲུབ་ཐོབ་པར་བསམ། འོག་མ་གཉིས་པོ་གྲོལ་བ་ཐོབ་པར་བསམ། མཐར་འཁོར་གསུམ་དམིགས་པ་མེད་པའི་ངང་དུ་རྒྱས་བཏབ་ནས་དགེ་བ་བསྔོའོ། །སྲོད་ལ་ལུས་སྦྱིན་ནི། ལུས་སྦྱིན་པ་འདི་ནི་མཆོད་སྦྱིན་ཐམས་ཅད་ཀྱི་ཕུལ་དུ་གྱུར་པ་ཡིན་ཏེ། སྔོན་རྒྱལ་པོ་སྙིང་སྟོབས་ཆེན་པོས་སྟག་མོ་ལ་སྐུ་ལུས་སྦྱིན་པར་བཏང་བ་དང་། རྒྱལ་པོ་བྱམས་པའི་སྟོབས་ཀྱིས་གནོད་སྦྱིན་ཤ་ཟ་སྤུན་ལྔ་ལ་སྐུ་ལུས་སྦྱིན་པར་བཏང་བ་་་་་དང་། ལྷ་ལྕམ་མན་དྷེ་བཟང་མོས་སྐུ་ལུས་སྟག་མོ་ལ་སྦྱིན་པར་བཏང་བ་དང་། དྲི་མེད་ཀུན་ལྡན་གྱིས་བུ་དང་ཆུང་མ་སྦྱིན་པར་བཏང་བ་རྣམས་ནི་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་སྟེ་དངོས་སུ་་་་་་སྤྱོད་པ་དཀོན་ཏེ། དེ་ཡང་མ་ཅིག་གིས། རྟ་དང་གླང་པོ་བརྒྱ་འགྱུར། །147

བུ་དང་ཆུང་མ་སྟོང་འགྱུར། །ལུས་ཀྱི་མཆོད་སྦྱིན་འབུམ་འགྱུར། །ཞེས་གསུངས་པ་བཞིན། འཇིག་རྟེན་འདི་ན་གཅེས་པའི་མཆོག་ལུས་འདི་ཡིན་ཏེ། དེ་སྦྱིན་པར་བཏང་ན་དམིགས་བཅས་བསོད་ནམས་ཀྱི་ཚོགས་དེ་ལ་བརྟེན་ནས་དམིགས་མེད་ཡེ་ཤེས་ཀྱི་ཚོགས་ངང་གིས་་་་་་་རྫོགས་པ་ཡིན་པས། དང་པོ་རང་གི་ལུས་འདི་ཆེ་བ་ཚོ་བ་སྣུམ་པ་བཀྲག་མདངས་དང་ལྡན་པ་སྟོང་གསུམ་དང་མཉམ་པ་གཅིག་ཏུ་་་་་་་་བསྐྱེད། དེའི་དབུས་སུ་རྩ་དབུ་མ་ཁང་སྟོང་དུ་ཀ་བ་བཙུགས་པ་ལྟ་བུ།ཡར་སྣེ་སྤྱི་བོར་རྒྱ་མཐོངས་ཀྱི་ཁ་ཕྱེས་པ་ལྟ་བུ། མར་སྣེ་ལྟེ་འོག་གཉེར་བོ་ཆེ་ན་སྙུག་མའི་ཚིགས་འགགས་པ་ལྟར་དུ་ཡོད་པ། དེ་ཡང་མཚན་ཉིད་བཞི་དང་ལྡན་པའི་སྙིང་གའི་ཐད་དུ་རླུང་སེམས་རྣམ་་་་་་་པར་ཤེས་པའི་ངོ་བོ་ཐིག་ལེ་དཀར་པོ་བྱ་མ་སར་གྱི་སྒོ་ང་ལྟ་བུ་གསལ་་ལ་འཚེར་བ་སྣུམ་ལ་འདྲིལ་བ། འཕར་ལིང་ལིང་བྱེད་པ་ཞིག་ཏུ་གསལ་ཏེ་སྐར་མདའ་ཆད་པ་ལྟར། ཕཊཿདང་པོས་དབྱིངས་སུ་བསྲེས།གཉིས་པས་དབྱིངས་ནས་བཞེངས། གསུམ་པས་སྐད་ཅིག་གིས་ཆུ་ལས་ཆུ་བུར་རྡོལ་བ་བཞིན་དུ་མ་ཅིག་ཁྲོས་མ་ནག་མོ་སྐུ་མདོག་མཐིང་ནག་ཞལ་གཅིག་ཕྱག་གཉིས་པ། ཕྱག་གཡས་པས་སྣང་བ་དབང་སྡུད་ཀྱི་གྲི་གུག་ནམ་མཁར་ཕྱར་བ། གཡོན་པས་ཁམས་གསུམ་ཁྲག་ཏུ་རོལ་བའི་ཐོད་ཁྲག་ཐུགས་ཀུར་འཛིན་པ། ཞབས་གཡས་བསྐུམས་148

པའི་རྟིང་པ་བྷ་གར་གཏད་ཅིང་། གཡོན་བརྐྱངས་པའི་ཚུལ་གྱིས་པད་ཉི་རོའི་གདན་ལ་བརྫིས་པ། ཞལ་གདངས་ལྗགས་འདྲིལ་རྣོ་དཀར་གྱི་མཆེ་བ་གཅིགས་པ། སྨ་ར་དང་སྨིན་མ་ལས་རྡོ་རྗེའི་མེ་འབར་བ། སྤྱན་གསུམ་སྡང་མིག་ཏུ་གཡོ་ཞིང་། ཁྲོ་གཉེར་ཆུའི་རླབས་བཞིན་དུ་འཁྲིགས་པ། དབུ་སྐྲ་དམར་སེར་སྲིད་པའི་རྩེ་མོ་རུ་འཁྱིལ་བའི་ཀློང་ན། ཕག་ཞལ་ནག་པོའི་ངུར་སྒྲ་སྒྲོགས་པས་སེམས་ཅན་ཐམས་ཅད་གཏི་མུག་གི་གཉིད་ལས་དཀྲོགས་པར་བྱེད་པ། ཡབ་ཧེ་རུ་ཀུའི་ངོ་བོ་ཁ་ཊྭཱཾ་རྩེ་གསུམ་མཆན་ཁུང་གཡོན་དུ་བརྟེན་པ། དུར་ཁྲོད་ཆས་བརྒྱད་དང་རུས་པའི་རྒྱན་དྲུག་གིས་སྤྲས་པ། ཡེ་ཤེས་ཀྱི་མེ་དཔུང་འབར་བའི་ཀློང་ན་སྣང་སྟོང་ཡེ་ཤེས་སྒྱུ་མའི་སྐུ་རུ་བསྒོམ།དེའི་ཕྱག་གཡས་གྲི་གུག་ཚད་པ་ཙམ་གྱིས་རོ་དེ་ཐང་ལ་འགྱེལ་པའི་་་་་ལྤགས་པ་ཧྲལ་གྱིས་བཤས་ནས་ས་གཞི་དང་མཉམ་པར་བརྡལ། དེའི་སྟེང་དུ་སྐུ་གསུམ་མཚོན་པའི་རང་བྱུང་གི་ཐོད་སྙེད་སྐམ་རློན་རྙིད་་་་་་གསུམ་རི་རབ་དང་མཉམ་པ་གསུམ་གྱི་ཁར་ཐོད་པ་དེ་སྒར་གྱིས་་་་་་་་བཀོག་ནས་ཐོད་སྙེད་ཀྱི་སྟེང་དུ་བཀལ་བའི་ནང་དུ་གཟུགས་ཕུང་་་་་་་འཕང་ནས་བསིལ་བུར་བྱས་པས་ཐོད་སྐྱེད་ཀྱི་འོག་ཏུ་ཡོཿལས་རླུང་་་་་རེཿལས་མེ་རླུང་གཡོས། མེ་འབར་བས་ཐོད་པ་དྲོས་ཏེ་ཞུ་ཞིང་ཁོལ་བའི་ལྦུ་བ་ཕྱི་རོལ་དུ་ལུད་པས་ཞིང་ལྤགས་ཀྱི་གཞི་ལ་བབ་པས།149

བཟའ་བ་ཤའི་རི་བོ། བཏུང་བ་ཁྲག་གི་རྒྱ་མཚོ། བཅའ་བ་རུས་པའི་གྲམ་ཁྲོད། ལྡག་པ་ཚིལ་དང་ཞུན་གྱི་ཕུང་པོ། གཞིབ་པ་རྐང་དང་ལྷ་བ། ཤར་ལྷོ་ནུབ་བྱང་ས་དང་བར་སྣང་ཐམས་ཅད་གང་བ། འདོད་ཡོན་མི་ཟད་པ་རྒྱན་གྱི་འཁོར་ལོ་ནམ་མཁའ་མཛོད་དུ་སྤེལ་ནས།དབྱིངས་ནས་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་གྱིས་བརླབས་པའི་ཡི་གེ་ཨོཾ་དཀར་ཨཱཿདམར་ཧཱུཾ་མཐིང་གི་རྣམ་་་་་པར་ཆར་བཞིན་དུ་བབ་ནས་བདུད་རྩི་ལ་ཐིམ་པས་བདུད་རྩི་དེ་ཉིད་་དཀར་ལ་དམར་བ་ཅུང་ཟད་སྔོ་བའི་ཉམས་ཅན། ཁ་ལ་རེག་པ་ཙམ་གྱིས་མྱོང་གྲོལ་ཡེ་ཤེས་ཀྱི་བདུད་རྩི་ཆེན་པོར་བྱིན་གྱིས་བརླབས། ལྐུ་རླངས་ལས་ཕྱི་ནང་གསང་བའི་མཆོད་རྫས་བསམ་གྱིས་མི་ཁྱབ་པར་་་་སྤྲུལ་ཏེ། ཕཊཿདང་རྐང་གླིང་གི་སྒྲ་དང་པོས་མགྲོན་རྣམས་ཀྱིས་ཐོས།གཉིས་པས་གནས་ནས་ཆས། གསུམ་པས་ཐིབ་ཀྱིས་འདུས་པར་བསམ། ནམ་མཁའ་ལ་དཀོན་མཆོག་སྲིད་ཞིའི་མགྲོན་སངས་རྒྱས་ཆོས་དང་དགེ་འདུན། བླ་མ་ཡི་དམ་མཁའ་འགྲོ། ཆོས་སྐུ་ལོངས་སྐུ་སྤྲུལ་སྐུ། བརྒྱུད་པ་གསུམ་ལྡན་གྱི་བླ་མ་དམ་པ་ཐམས་ཅད་སྐར་ཚོགས་བཀྲ་བ་བཞིན་དང་། བར་སྣང་ལ་མགོན་པོ་ཡོན་ཏན་གྱི་མགྲོན་ལྷ་བརྒྱད་ཀླུ་བརྒྱད་གཟའ་བརྒྱད། འཇིགས་བྱེད་དགུ། ཕྱོགས་སྐྱོང་བཅུ། རྒྱུ་སྐར་ཉེར་བརྒྱད། རྒྱལ་ཆེན་སྡེ་བཞི་སོགས་སྤྲིན་དཔུང་150

འཐིབས་པ་བཞིན་དང་། ས་གཞི་ལས་ཅུང་ཟད་འཕགས་པའི་སྟེང་དུ་བགེགས་རིགས་ལན་ཆགས་ཀྱི་མགྲོན་པོ་ཕོ་གདོན་རྒྱལ་པོའི་སྡེ་་་་་་་ཚོགས། མོ་གདོན་འདྲེ་མོའི་སྡེ་ཚོགས། ཀླུ་གདོན་ས་བདག་གི་སྡེ་ཚོགས། ཕུང་སྲི་གྲི་བོ་བཅོ་བརྒྱད། བྱིས་པའི་གདོན་ཆེན་བཅོ་ལྔ།འཕྲོག་མ་མ་བུ་ལྔ་བརྒྱ། སྲིད་པ་ཆགས་པའི་འདྲེ་དགུ། གཙུག་ལག་ཁང་གི་གདོན་བཅུ། གློ་བུར་ལྷག་པའི་འདྲེ་ཕྲན་ལ་སོགས་པ་ཐམས་ཅད་མཁའ་ལ་ཉི་རྡུལ་འཁྲིགས་པ་བཞིན་དང་། ས་གཞིའི་ཁམས་སུ་རིགས་དྲུག་སྙིང་རྗེའི་མགྲོན་དམྱལ་བ། ཡི་དྭགས། དུད་འགྲོ། ལྷ་མིན། མི་དང་། ལྷ་སོགས་ལྷ་མིའི་ཁྲོམ་ཚོགས་པ་བཞིན་དུ་བསྐྱེད།རང་གི་ཐུགས་ཀ་ནས་ལས་བྱེད་ཀྱི་མཁའ་འགྲོ་མ་གྲངས་མེད་སྤྲོས་ཏེ།དེ་དག་གི་ཕྱག་གཡས་པས་རིན་པོ་ཆེའི་སྐྱོགས་གཟར་གྱིས་བཅུས་་་་་་་ནས་གཡོན་པའི་ཀ་པཱ་ལར་བླུགས་ཏེ་ཕུལ་བས། དཀོན་མཆོག་སྲིད་ཞིའི་མགྲོན་རྣམས་ཀྱི་ལྗགས་ནོར་བུ་རྡོ་རྗེ་པདྨ་འོད་ཟེར་གྱི་སྦུ་གུའི་་་་་རྣམ་པར་བྱུང་ནས་བདུད་རྩིའི་བཅུད་གསོལ་བས་ཐུགས་བདེ་སྟོང་གི་རོས་ཚིམས་ནས། ཚོགས་གཉིས་རྫོགས་ཤིང་སྒྲིབ་གཉིས་བྱང་།མཆོག་ཐུན་མོང་གི་དངོས་གྲུབ་ཐོབ་པར་བསམ། མགོན་པོ་ཡོན་ཏན་གྱི་མགྲོན་རྣམས་ཀྱི་ལྗགས་རལ་གྲིའི་སྦུ་གུ་ཅན་གྱིས་བདུད་རྩིའི་་་བཅུད་གསོལ་ནས་ཐུགས་བདེ་སྟོང་གི་རོས་ཚིམས། ཉམས་ཆག་151

བསྐང་། ཕྲིན་ལས་རབ་འབྱམས་ཐོགས་མེད་དུ་བསྒྲུབ་ནས་ཕྱི་ནང་གསང་བའི་བར་ཆད་སེལ་བར་བསམ། བགེགས་རིགས་ལན་ཆགས་ཀྱི་མགྲོན་རྣམས་ལ་ཤ་ཁྲག་དཀར་མངར་བདུད་རྩི་སོགས་བསྔོས་པས་ཕམ་རྒྱལ་འཐབ་རྩོད་མེད་པར་ཐོབ་ནས། ལན་ཆགས་བུ་ལོན་ཤ་མཁོན་བྱང་། ཀུན་ཀྱང་གདུག་སེམས་འཁྲོས་འཁྲུགས་ཀྱི་ཀུན་སྤྱོད་ངན་པ་ཐམས་ཅད་ཞི་ནས་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས།ལས་ངན་འཁྲུལ་བའི་རྒྱུ་རྐྱེན་བག་ཆགས་དང་བཅས་པ་སྟོངས་ཏེ་་་་་་་སངས་རྒྱས་ཐོབ་པར་བསམ། རིགས་དྲུག་སྙིང་རྗེའི་མགྲོན་རྣམས་ལ་རང་རང་གི་སྡུག་བསྔལ་སེལ་བའི་ཆོས་སྨན། ལས་ངན་སྦྱང་བའི་ཆུ་རྒྱུན། མོས་པ་ཚིམས་པའི་འདོད་ཡོན་ལ་སོགས་པ་གང་འདོད་དུ་བསྒྱུར་ནས་བསྔོས་པས་ངོམས་ཤིང་ཚིམས་ནས་རིགས་དྲུག་སོ་སོའི་་་་་སྡུག་བསྔལ་ཐམས་ཅད་དང་བྲལ། སྡིག་སྒྲིབ་བག་ཆགས་ཐམས་ཅད་དག་ནས། མངོན་དགའ་ལ་སོགས་པའི་རིགས་ལྔའི་ཞིང་ཁམས་སུ་སྟོན་འཁོར་གྱི་སྣང་བ་མཆེད་དེ་འཁོར་བ་དོང་ནས་སྤྲུགས་པར་་་་་་་་་བསྒོམ། སླར་ཡང་ལྷག་མ་ཉལ་ཉུལ་ཐམས་ཅད་ཐོད་པའི་ནང་དུ་བསྡུས་ཏེ། ཡེ་ཤེས་ཀྱི་བདུད་རྩིར་བྱིན་གྱིས་བརླབས་ནས། ལྷག་མགྲོན་ཁས་ཞན་པ། དབང་ཆུང་བ། བང་བུལ་བ། ཞ་བོ། འོན་པ།ལོང་བ། ལྐུགས་པ་རྣམས་ལ་སྦྱིན་པས། རང་རང་གི་མོས་སྤྱོད་དང་152

མཐུན་པའི་ལོངས་སྤྱོད་ཀྱིས་ཚིམས་ནས་སོ་སོའི་སྡུག་བསྔལ་དང་བྲལ་ཏེ། ཁས་ཞན་པ་རྣམས་ཁས་དྲག་གི་སྟོབས་དང་ལྡན། དབང་ཆུང་བ་རྣམས་རང་དབང་ཕུན་ཚོགས་ཀྱི་དབང་དང་ལྡན། བང་བུལ་བ་རྣམས་མྱུར་མགྱོགས་ཀྱི་དྲག་རྩལ་དང་ལྡན། ཞ་བོ་རྣམས་རྫུ་འཕྲུལ་གྱི་རྐང་པ་དང་ལྡན། ལོང་བ་རྣམས་ཡེ་ཤེས་ཀྱི་སྤྱན་དང་ལྡན། འོན་པ་རྣམས་ཀུན་ཐོས་རྣ་བའི་དབང་པོ་དང་ལྡན། ལྐུགས་པ་རྣམས་སྨྲ་མཁས་ཀྱི་ལྕེ་དང་ལྡན། དགའ་ཡ་ལེ། འཛུམ་མུ་ལེ། ཐམས་ཅད་ཀྱི་རྒྱུད་ལ་བདེ་སྟོང་ཟག་པ་མེད་པའི་ཡེ་ཤེས་མཆོག་ཏུ་སྐྱེ་བར་བསམ་པ་དང་། གཞན་ཡང་འོང་མི་ཁོམ་པའི་མགྲོན། གནོད་སྦྱིན་གཞོང་ཐོགས། ཕྲེང་ཐོགས། རི་རྩེ་འཛིན། ཡི་དྭགས་རྒན་མོ་གཏེར་སྲུང་མ་རྣམས་དང་། འོང་མི་ཉན་པའི་མགྲོན། བདུད་ཕོ་ཐོད་ཁུར། བདུད་མོ་ནད་བདག ས་བདག་ལྟོ་འཕྱེ། ས་བདག་ཕོལ་མིག་སོགས་རང་རང་གི་ལས་སྣང་སྡུག་བསྔལ་ཁོ་ན་ལ་སྤྱོད་པ་རྣམས་ལ། བདུད་རྩི་རང་གནས་སུ་འགྱེད་པས་ཐམས་ཅད་ངོམས་ཤིང་ཚིམས་ནས།འཁྲུལ་སྣང་སྡུག་བསྔལ་གྱི་འཇིགས་པ་མཐའ་དག་མི་ལམ་སད་པ་་་་་་་བཞིན་དུ་དབྱིངས་སུ་སངས་ནས་རྫོགས་པའི་བྱང་ཆུབ་ཐོབ་པར་་་་་་་་བསམ། མཐར་བསྔོ་བ་པོ་བདག བསྔོ་བའི་ཡུལ་མགྲོན་བཞི་དང་།བསྔོ་བའི་རྫས་སྒྱུ་མ་ལྟ་བུའི་འཕྲུལ་སྣང་དང་བཅས་པ་ཐམས་ཅད་་་་་་153

ཕཊཿདང་པོས་སྤྲུལ་སྐུའི་དབྱིངས་སུ་བསྲེ། གཉིས་པས་ལོངས་སྐུའི་དབྱིངས་སུ་བསྲེ། གསུམ་པས་ཆོས་སྐུའི་དབྱིངས་སུ་བསྲེས་ནས་དམིགས་མེད་ཟང་ཐལ་རྗེན་པའི་གཤེས་སུ་ཅུང་ཟད་མཉམ་པར་་་་་་་་བཞག སླར་ཡང་ཆུ་ལས་ཆུ་བུར་རྡོལ་བ་བཞིན་དུ་རང་ཉིད་སྐད་ཅིག་གིས་ཐུགས་རྗེ་ཆེན་པོའི་སྐུར་གསལ་བའི་མདུན་དུ་སྣང་སྲིད་ལྷ་་་འདྲེ་ཐམས་ཅད་འདུས་པར་བསམ་ལ། ཆོས་བཤད། སྐུ་ལས་འོད་ཟེར་དཀར་པོ་འཕྲོས་པས་ཕོ་ཐམས་ཅད་སྤྱན་རས་གཟིགས། མོ་ཐམས་ཅད་རྗེ་བཙུན་སྒྲོལ་མའི་གོ་འཕང་ཐོབ་པར་བསམ་ནས། དེ་དག་ཐམས་ཅད་ཀྱི་ལག་པས་ཕྱག་རྒྱ་རུག་རུག་རྐང་བས་བསྐོར་བ་ཀྱི་་ལི་ལི་རྒོད་ཁྱུ་ནམ་མཁའ་ལ་འཕུར་བ་བཞིན་འུར་དེངས་ཀྱིས་བདེ་བ་་ཅན་དུ་གཤེགས་པར་བསམ་ལ་དམིགས་མེད་ཀྱི་ངང་དུ་རྒྱས་གདབ་་་་ལ་དགེ་བ་རྫོགས་བྱང་དུ་བསྔོའོ། །ཡང་བཀའ་སྲུང་ལ་གསོལ་མཆོད་བྱེད་པའི་ཚེ་ནའང་། སྒྱུ་མའི་འཕྲུལ་ལྟ་བུའི་ཡིད་སྤྲུལ་མེད་ན་ལྷ་མི་མཉེས་ཤིང་གནོད་པ་ལས་ཕན་་པ་མི་འབྱུང་བ་དེའི་ཕྱིར། དང་པོ་རང་ཉིད་ཡི་དམ་གང་རུང་གི་སྐུར་གསལ་བའི་ཐུགས་ཀ་ནས་འོད་ནག་པོ་འཇིག་རྟེན་ཁྱབ་པ་ཙམ་་་་་་་་་འཕྲོས་པས་གནོད་བྱེད་དགྲ་བགེགས་ཐམས་ཅད་འུབ་ཀྱིས་བསྡུས་་་་་་ནས་གཏོར་མ་དང་གཉིས་མེད་དུ་གྱུར་པར་བསམ་ལ། འགུགས་154

གཞུག་བྱས་པས་ཞིང་བཅུའི་དགྲ་བགེགས་རྣམས་འདུས་ཤིང་རྫོགས་་་པར་བསམ། མཐར་དབྱིངས་ནས་ཡེ་ཤེས་ཀྱི་རང་རྩལ་ཐུན་མཚོན་སྣ་ཚོགས་ཀྱི་ཆར་བབ་པས་ཉམས་པ་བསྒྲལ་པའི་ཤའི་རི་བོ་ཁྲག་གི་རྒྱ་་་་་མཚོ་ནམ་མཁའི་མཐའ་དང་མཉམ་པར་བསམ། དེ་ནས་སྦྱང་སྔགས་ཀྱིས་མཆོད་རྫས་ཀྱི་དངོས་པོ་མ་དག་པ་ཐམས་ཅད་སྟོང་པར་སྦྱངས།སྟོང་པའི་ངང་དེ་ལས་རང་གི་ཐུགས་ཀ་ནས་ཨཱཿགཅིག་སྤྲོས་པ་ལས་་་་ཀཱ་པ་ལ་ཡངས་ཤིང་རྒྱ་ཆེ་བ་ཕྱི་དཀར་ཞིང་ནང་དམར་བ་སྟོང་གསུམ་དང་མཉམ་པའི་ནང་དུ། འབྱུང་ལྔའི་དྭངས་བཅུད་དང་གཏོར་རྫས་ཀྱི་དངོས་པོ་རྣམས་ཚུར་འདུས་པ་ལས། ཤའི་རི་བོ། ཁྲག་གི་རྒྱ་མཚོ།རུས་པའི་གྲམ་ཁྲོད། དཀར་གསུམ་མངར་གསུམ་གྱི་རི་དང་། འོ་མ་ཞོ་ཡི་རྒྱ་མཚོ། ཤིང་ཐོག་དང་འབྲས་བུ་རྣམ་པ་སྣ་ཚོགས། མཆོད་སྒྲུབ་རྟེན་བསྐང་མཐུན་རྫས་ཀྱི་རིགས་རྣམ་པ་སྣ་ཚོགས། རི་དྭགས་གཡུང་དྭགས་ཆུ་གནས་བྱ་གཅན་གྱི་རིགས་རྣམ་པ་སྣ་ཚོགས། བརྩན་པའི་གོ རྣོ་བའི་མཚོན། རེག་འཇམ་མཛེས་པའི་གོས་དར་སྣ་ཚོགས།གཞན་ཡང་ཉེར་སྤྱོད་འདོད་ཡོན་སྨན་གཏོར་རཀྟ་རྒྱལ་སྲིད་སྣ་བདུན་ལ་སོགས་པའི་མཆོད་པའི་དངོས་པོ་བསམ་གྱིས་མི་ཁྱབ་ཅིང་ཟད་མི་་་ཤེས་པ། རང་རང་གི་མོས་པ་དང་མཐུན་པར་དེ་མ་ཐག་ཏུ་འབྱུང་ནུས་པའི་རང་བཞིན་ཅན་དུ་བསྒོམ། སྔགས་དྲུག་ཕྱག་དྲུག་གི་བྱིན་155

གྱིས་བརླབས། རང་གི་མདུན་དུ་བཀོད་པ་ཕུན་སུམ་ཚོགས་པ་ཡེ་ཤེས་ཀྱི་རང་མདངས་མེ་དང་འཇའ་འོད་དུད་སྤྲིན་འཁྲིགས་པའི་ཀློང་དུ། བཀའ་སྲུང་མགོན་པོ་ཕོ་རྒྱུད། ལྷ་མོ་མོ་རྒྱུད། དྲེགས་བྱེད་སྡེ་བརྒྱད། གང་ཡིན་གཞུང་ཚིག་ལྟར་སྐུ་མདོག་ཕྱག་མཚན་རྒྱན་ཆ་ལུགས། མགྱོགས་པའི་རྟ་ལ་ཞོན་པ། བརྩན་པའི་གོ་ཁྲབ་གྱོན་པ། རྣོ་བའི་མཚོན་ཆ་ཐོགས་པ་འཁྲོས་འཁྲུགས་རྔམས་པའི་དཔའ་ཟིལ་དང་་ལྡན་པར་བསྐྱེད་ལ། བར་སྐབས་སུ་འབྱུང་བ་ལྔའི་ཁམས་ནས་རང་འདྲ་བའི་བཀའ་སྲུང་དཔག་ཏུ་མེད་པ་སྤྱན་དྲངས་ནས་བསྐྱེད་པའི་་་་ལྷ་དེ་ལ་ཐིམ་པར་ཡང་ཡང་བསམ། མི་ཚིག་གིས་བར་མ་ཆོད། སྟན་གྱི་དྲོད་མ་ཡལ། མི་བརྗེད་པར་མིང་ནས་ཏིར་ཏིར་བོས་ནས་བསྒྲུབ་ན་མེད་པའི་དབྱིངས་ནས་ཡོད་པར་འགྲུབ་པ་ནི། དཔེར་ན་ས་རྡོ་ཤིང་གསུམ་འཛོམས་པས་ཁང་བ་བརྩིགས་པ་ལྟ་བུ་མངོན་སུམ་དུ་་་་་་་འགྲུབ་པ་ཡིན་ནོ། །འདི་ལྟར་དྲེགས་པ་རང་རྒྱུད་པར་བསྟན་པ་རྣམས་ཀྱང་གཞན་་་་དུ་གྲུབ་པ་མེད་དེ། རིག་པའི་རྩལ་སྣང་ཐམས་ཅད་རྒྱལ་བ་ཐབས་མཁས་ལ་ཐུགས་རྗེ་ཆེ་བ་རྣམས་ཀྱིས་གསང་སྔགས་བཀའ་ཡི་སྲུང་་་་་་་མར་བཏགས་པ་ཙམ་ལས་ལོགས་ན་མེད་དོ། །དེ་ཡང་སྒྱུ་མ་དང་སྒྱུ་འཕྲུལ་ལྟ་བུར་ཤེས་ནས་གསོལ་མཆོད་བྱས་པས། དེ་དག་གི་ལྗགས་156

མཚོན་ཆའི་འོད་ཀྱི་སྤུ་གུ་ཅན་གྱིས་གཏོར་མའི་བཅུད་དྲངས་ཏེ་་་་་་་་་གསོལ་བར་བསམ་ལ། ཐུགས་བདེ་སྟོང་གི་རོས་ཚིམས་ནས་གཟི་བྱིན་ནུས་སྟོབས་མཆོག་ཏུ་འབར་ནས། རྣལ་འབྱོར་སྒྲུབ་པ་པོའི་ཕྲིན་ལས་རྣམ་པ་བཞི་ཐོགས་པ་མེད་པར་བསྒྲུབ་པར་བསམ་མོ། །གཞན་ཡང་ནས་སོགས་མཆོད་ཅིང་འབུལ་བའི་སྐབས། རང་ཉིད་ཡི་དམ་གྱི་ཐུགས་ཀ་ནས་མཆོད་པའི་སྤྲིན་རབ་འབྱམས་དཔག་་་་ཏུ་མེད་པ་འཕྲོས་ཏེ་ཆོས་སྐྱོང་རྣམས་མཆོད་ཅིང་མཉེས་པར་བསམ།མཐར་གང་འདོད་ཀྱི་ཕྲིན་ལས་བཅོལ་ཞིང་གཤེགས་བསྡུ་སོགས་མི་བྱ་བར། བྱང་ཆུབ་མ་ཐོབ་ཀྱི་བར་དུ་ས་ལམ་གྱི་བར་ཆད་ངན་པ་ཐམས་ཅད་བསལ་ནས་མཐུན་རྐྱེན་ལེགས་ཚོགས་ཐམས་ཅད་གོང་འཕེལ་དུ་་སྤེལ་བར་གྲོགས་དམ་མཛད་པར་བསམ་ལ། བླ་རྡོ་སྲོག་འཁོར་གྱི་དབྱིངས་སུ་བརྟན་བཞུགས་བྱའོ། །ལར་ཆོས་སྐྱོང་བསྒྲུབ་པའི་ཚེ་རྟག་བརྟན་ཐེར་ཟུག་ཅན་དུ་བསྒོམ་དགོས། མཐར་རང་ཉིད་འཆི་བའི་ཚེ་ན་སྒྱུ་མའི་འཁྲུལ་འཁོར་ཞིག་པ་བཞིན་དུ་དབྱིངས་སུ་ཞིག་པར་་་་་་་་་བསམ་ན་བསྡུ་གཤེགས་སོགས་མི་དགོས། དེ་ལྟར་འཁོར་འདས་སྒྱུ་མར་རྟོགས་པའི་རྣལ་འབྱོར་པས་སྤྱོད་ཡུལ་བླ་ན་མེད་པའོ། །ཡང་ཆོས་ཐམས་ཅད་སྒྱུ་མ་ལྟ་བུར་རྟོགས་པའི་རྣལ་འབྱོར་པས།རང་ལས་མི་གཞན་པར་རང་སྣང་དུ་ཤར་བའི་སེམས་ཅན་རྣམས་ཀྱི་་་157

སྣང་བ་གནས་སུ་བསྒྱུར་ནས། ཐོག་མ་མེད་པའི་དུས་ནས་བསགས་པའི་མྱོང་དང་མྱོང་འགྱུར་གྱི་ལས་བྱས་པ་ཐམས་ཅད། ཐབས་ཁྱད་པར་ཅན་གྱིས་རྗེས་སུ་བཟུང་བའི་ཕྱིར་དུ། དྲི་ཟའི་གྲོང་ཁྱེར་གྱི་སྣང་བ་ལྟ་བུར་གདུག་པ་ཅན་དྲག་པོས་ཚར་གཅོད་པ་ལ་དྲག་པོའི་ཕྲིན་་་་་ལས་ཀྱི་སྣང་བ་དང་། ཆགས་པ་ཅན་བརྩེ་བའི་སྙིང་རྗེ་ཆེན་པོས་རྗེས་སུ་འཛིན་པ་ལ་ཞི་བའི་ཕྲིན་ལས་ཀྱི་སྣང་བ་བཀོད་དེ། བསྐལ་མང་སྐད་ཅིག་ལ་བསྒྱུར་ནས། གདུག་པ་ཅན་རྣམས་ཚེ་ཁྲུས་གནས་གསུམ་གྱི་དགོངས་པས་ཚར་གཅོད་པ་དང་། ཆགས་པ་ཅན་རྣམས་གནས་སྤར་གྱི་སྒོ་ནས་རྗེས་སུ་འཛིན་པར་བྱས་པས་མི་ལམ་དབྱིངས་སུ་སད་་པ་ལྟར་ཀ་དག་འཁྲུལ་མི་ཤེས་པའི་དབྱིངས་སུ་བཙན་ཐབས་སུ་སྦྱོར་་་བར་བྱེད་ནུས་པ་ཡིན་ཏེ། དེ་ལྟར་སྒྱུ་མའི་རྣལ་འབྱོར་ཆེན་པོ་ལ་དབང་བསྒྱུར་ནུས་པ་ཡང་ཆོས་ཐམས་ཅད་སྒྱུ་མར་རྟོགས་པའི་གནད་ལས་བྱུང་བ་ཡིན་ནོ། །དེ་ལ་དང་པོ་གདུག་པ་ཅན་དྲག་པོས་ཚར་གཅོད་པ་བསྒྲལ་བའི་་ལས་ལ། རྫོང་འཕྲང་སྲོག་གསུམ་འདི་ཤིན་ཏུ་གལ་ཆེ་ལ། ལྟ་བའི་རྫོང་ནི་འཁོར་འདས་རང་སྣང་ལས་མི་གཞན་པར་ཤེས་པ་ནི་ལྟ་བའི་་རྫོང་ཆེན་ཡིན། སྒོམ་པའི་འཕྲང་ནི་ཡི་དམ་ལྷའི་ཏིང་ངེ་འཛིན་དང་མི་འབྲལ་བ་རིག་པ་སེམས་སུ་མི་འཁྲུལ་བ་ཡིན། དམིགས་པའི་སྲོག་158

ནི་ཚེ་ཁྲུས་ཀྱི་གནད་དང་ལྡན་དགོས་པ་ཡིན། དེ་ལ་གསལ་བ་གསུམ་ནི། བདག་ཡི་དམ་གང་རུང་གི་སྐུར་ལམ་གྱིས་གསལ་བའི་སྐུ་སྟོད་ཀྱི་ཆ་ལ་བཀའ་རྒྱུད་བླ་མ། སྐེད་པ་བར་གྱི་ཆ་ལ་ཡི་དམ་ལྷ་ཚོགས། སྐུ་སྨད་ཀྱི་ཆ་ལ་མཁའ་འགྲོ་ཆོས་སྐྱོང་ཐམས་ཅད་རྒྱ་མཚོ་ལ་གཟའ་སྐར་་བཀྲ་བ་ལྟར་བསྐྱེད་ལ། ནང་བཅུད་ཀྱི་སེམས་ཅན་ཐམས་ཅད་ཡི་དམ་ལྷའི་རང་བཞིན་དུ་གྱུར་ནས་དེ་དག་ཐམས་ཅད་ཀྱིས་དགྲ་་་་་་་་་བགེགས་བསད་པ་དང་སྒྲོལ་བའི་ལས་བྱེད་པར་བསམ་པ་ནི་རང་ལ་་་མི་ལྡོག་པའི་གནད་དང་། ཕུར་བ་དེ་ཉིད་སྲས་མཆོག་རྡོ་རྗེ་གཞོན་ནུ་སྐུ་སྟོད་ཁྲོ་རྒྱལ་ཞལ་གསུམ་ཕྱག་དྲུག ཅི་་སྨད་གནམ་ལྕགས་ཀྱི་ཕུར་བུ་ཟུར་གསུམ་པ་མགར་གྱི་སོ་མལ་ནས་བྱུང་བ་ལྟ་བུ་ཆུ་སྲིན་གྱི་ཁ་་་་་ནས་སྦྲུལ་གྱི་ཆུན་པོ་སྐྱུགས་པ་ཞིག་ཏུ་བསྐྱེད་ལ། དེའི་རྒྱ་མདུད་གོང་མ་ལ་ཞི་བ་རིགས་ལྔའི་ཕོ་བྲང་དང་བཅས་པ། འཆང་ཟུང་ལ་ཁྲག་འཐུང་ལྷ་དགུའི་ཕོ་བྲང་དང་བཅས་པ། རྒྱ་མདུད་འོག་མ་ལ་དཔལ་གྱི་ཕུར་སྲུང་གི་ཕོ་བྲང་དང་བཅས་པ་གསལ་གདབ་ལ། དེའི་གནས་གསུམ་ཡི་གེ་གསུམ་ལས་འོད་ཟེར་འཕྲོས་པས་རྒྱལ་བ་རྣམས་ཀྱི་་་་་་་་་དབང་དང་བྱིན་རླབས་དངོས་གྲུབ་ཐམས་ཅད་བསྡུས་ནས་ཕུར་བ་ལ་ཐིམ་པས་སྐུ་འགྱིང་བ་ཙམ། གསུང་བསྒྲགས་པ་ཙམ། ཐུགས་གཡོ་བ་ཙམ་གྱིས་ཁམས་གསུམ་དུས་གཅིག་ཏུ་སྒྲོལ་བའི་དབང་ཐོབ་པར་་་་་་་་159

བསམ་པ་ནི་མི་རྡུག་པའི་གནད་དང་། དམིགས་བྱ་དགྲ་བགེགས་དངོས་སུ་གསལ་བ་ནི། བདག་ཡི་དམ་ལྷའི་ཐུགས་ཀ་ནས་ཡི་གེ་ཨེཿཡིག་མཐིང་ནག་གཅིག་ཆད་པ་ལས། ལས་ཀྱི་གཤིན་རྗེའི་བཤའ་ཁང་ནག་པོ་དུག་ལྔའི་རང་གཟུགས་ཅན། ནང་ན་གཏི་མུག་གི་མུན་པ་འཐིབས་པ། འོག་ན་འདོད་ཆགས་ཀྱི་ཁྲག་མཚོ་ཁོལ་བ། བར་ན་ཕྲག་དོག་གི་རླུང་ནག་འཚུབས་པ། ཟུར་ན་ང་རྒྱལ་གྱི་བྲག་རི་ཚག་རྡིལ(སྡིར)དུ་སྙིལ་བ། ཕྱི་ན་ཞེ་སྡང་གི་མེ་དཔུང་འབར་བ སྐུ་གསུམ་ལྷུན་གྱིས་གྲུབ་པའི་མཚོན་བྱེད་ཟུར་གསུམ། དུག་གསུམ་དབྱིངས་སུ་སྒྲོལ་བའི་བང་རིམ་གསུམ་དང་ལྡན་པ། བདུད་དང་གཤིན་རྗེའི་དཔུང་གིས་ཀྱང་མི་ཚུགས་པ། དེའི་ཕྱི་མཁར་ཐབས་སུ་ཡོད་པ་ལ། དྲག་པོ་རྩང་གི་དྲྭ་མིག་རིས་བཙུགས་པ། དེའི་ནང་དུ་དགྲ་ལ་ཛྲཿདང་བགེགས་ལ་ཏྲིཿ དེ་ལས་འོད་འཕྲོས་པས་དགྲ་བགེགས་ཀྱི་བླ་ཚེ་སྲོག་གསུམ་སྟོང་གསུམ་སྲིད་པའི་ཁམས་གང་ན་་་་་་་ཡོད་ཀྱང་སྐད་ཅིག་ལ་བསྡུས་ནས་ཐིམ་པར་བསམ། དེ་གནས་སུ་གྱུར་པ་ལས་དགྲ་བགེགས་དེ་ཉིད་ཁ་ངུ་བ། མིག་ཤི་མིག ལག་པ་མྱ་ངན་གྱི་ཕྱག་རྒྱ་ཅན། རྐང་ལག་ལྕགས་སྒྲོག་གིས་བསྡམས་པ། བྱང་སེམས་དཀར་དམར་ཐུར་དུ་བབ་པ། གཅེར་བུ་བྱང་ཐང་ལ་བོར་བ་ལྟ་བུ། མགོན་མེད་སྐྱབས་དང་བྲལ་བ། ཉམ་ཐག་དབུགས་དང་བྲལ་160

ལ་ཁད་འདར་ཕྲི་ལི་ལི་བྱེད་པར་བསམ་ལ། གཞན་ཡང་ཕྱི་སྣོད་ཀྱི་འཇིག་རྟེན་འདི་དག་དགྲ་བོའི་བླ་ཚེ་སྲོག་གི་རང་བཞིན་གང་ལ་བབ་་ཀྱང་དགྲ་བོ་མི་འཆི་མི་སྲིད་པའི་རང་བཞིན་དུ་དམིགས་པ་ནི་གཞན་་ལ་མི་འབྱམས་པའི་གནད་དམ་པའོ། །གསོ་བ་གསུམ་གྱི་དང་པོ་བདག་གསོ་བ་ནི། རང་ཡི་དམ་ལྷར་གསལ་བའི་ཐུགས་ཀ་ནས་རྒྱུཿཡིག་དཔག་ཏུ་མེད་པ་འཕྲོས་ཏེ་འཁོར་་འདས་ཀྱི་དབྱིངས་ཐམས་ཅད་ལྟེམས་ཀྱིས་གང་ནས། སངས་རྒྱས་དང་སངས་རྒྱས་ཀྱི་ཞིང་ཁམས་ཁམས་གསུམ་སྣོད་བཅུད་དང་བཅས་་པ་ཐམས་ཅད་ལན་ཚྭ་ཆུ་རུ་ཞུ་བ་བཞིན་དུ་རྒྱུཿཡིག་རྣམས་ལ་ཐིམ།དེ་དག་ཚུར་འདུས་ཏེ་རང་ལ་ཐིམ་པས་འཁོར་འདས་ཡོངས་ཀྱི་སྤྱི་་་་་་དཔལ་ཆེན་པོ་རུ་གྱུར་བར་བསྒོམ། ཕུར་པ་གསོ་བ་ནི། ཕུར་པ་སྲས་མཆོག་རྡོ་རྗེ་གཞོན་ནུ་དངོས་སུ་གསལ་བ་ལས། ཕུར་པའི་ཚྭ་ཚྭ་མེ་ལས་མེ་སྟག་ཆད་པ་ལྟར་འཕྲོས་ཏེ། སྣང་སྲིད་འཁོར་འདས་ཐམས་ཅད་ཡོངས་སུ་གང་ནས་གོང་བཞིན་འཁོར་འདས་གཉིས་བསྡུས་ཀྱི་་་་་ཆོས་ཐམས་ཅད་ལན་ཚྭ་ཆུ་རུ་ཞུ་བ་བཞིན་དུ། ཕུར་པ་ལ་ཐིམ་སྟེ་འཁོར་འདས་ཐམས་ཅད་ཀྱི་མཐུ་དང་ནུས་སྟོབས་རྩལ་ཤུགས་ཐམས་་ཅད་འདུས་ཤིང་རྫོགས་པར་བསམ། དགྲ་བགེགས་གསོ་བ་ནི། ལིང་ག་དགྲ་བགེགས་དངོས་སུ་གསལ་བ་ལས་འོད་ནག་པོ་འཕྲོས་ཏེ་དགྲ་་་161

བགེགས་གནོད་བྱེད་ཐམས་ཅད་ཀྱི་བླ་ཚེ་སྲོག་གསུམ་བསོད་ནམས་་་་་ལོངས་སྤྱོད་དང་བཅས་པ་ཆུ་ཐིགས་ཧུབ་ཀྱིས་དྲངས་པ་ལྟར་བསྡུས་་་་ནས་ལིང་ག་ལ་བསྟེམ་པས་གནོད་བྱེད་ཀུན་འདུས་ཤིང་རྫོགས་པར་་་་བསམ་མོ། །སླར་ཡང་ཕོ་ཉ་སྦྲན་པ་ནི། རང་ལྷར་གསལ་བའི་ཐུགས་ཀ་ནས་ཕོ་ཉ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་ཐོགས་པ་གྲངས་་མེད་པ་བསྐལ་བ་འཇིག་པའི་ལས་རླུང་ནག་པོ་དང་བཅས་འཕྲོས་་་་་་་པས། དགྲ་བགེགས་ཀྱི་བླ་ཚེ་སྲོག་གསུམ་ཐམས་ཅད་ནམ་མཁའ་ནས་ཤོག་སྐྱ་རླུང་གིས་བསྐྱོད་པ་བཞིན་དང་། བར་སྣང་ནས་ན་བུན་འཐོར་རླུང་གིས་དེད་པ་ལྟར་དང་། ས་གཞི་ནས་ཤ་ཁྱིས་རི་དྭགས་དེད་པ་ལྟར་ལིང་ག་ལ་ཐིམ་པར་བསམ། དེ་ལྟ་བུའི་འགུགས་པ་བདུན་རེའི་མཚམས་སུ་དགྲ་བོའི་བླ་ཡང་ཡང་ལེན་དགོས་ཏེ། གང་བཀུག་ན་རྣམ་ཤེས་བཀུག བླ་རྣམ་ཤེས་ལ་སྒོ་ཁྱི་བདག་པོར་འཁོར་བ་ལྟར་འཁོར་ཏེ་འགུགས་འཆིང་སྡོམ་མྱོས་ལྷ་སྔགས་ཏིང་ངེ་འཛིན་་་་གྱིས་བཅིང་ནས་གང་གསོད་ན་བླ་གསོད་དགོས། ལུས་སེམས་ཀྱི་འབྲེལ་ཐག་ཕ་སྐྱེས་ཀྱི་བཙུན(མཚུན)ལྷ་ཟེར་བ་ཡང་དེ་ཡིན། གང་གཅོད་ན་སྲོག་གཅོད་དགོས་པ་ཡིན། སྐབས་སྐབས་སུ་ཕྱག་གི་ཕུར་བ་ཚད་པ་ཙམ་གྱིས་དགྲ་བགེགས་ཀྱི་ཕུང་ཁམས་སྐྱེ་མཆེད་ཞོ་ལྟར་་་་་་དཀྲུགས་པས་འོ་མ་ལས་མར་ཐོན་པ་ལྟར་བླའི་ངོ་བོ་གྲོཿཡིག་དཀར་་་་162 ་

པོར་གྱུར་ནས། ཕུར་པའི་ཁོང་གསེང་ནས་ཡར་ཆུ་ཐིགས་ཧུབ་ཀྱིས་དྲངས་པ་ལྟར། བདག་ཡི་དམ་གྱི་གདན་ཉི་ཟླའི་གོ་མཚམས་སུ་ཡང་ཡང་བསྟིམ། དེ་ལྟར་འགུགས་གྲངས་རྟགས་ཐོན་པར་བསྐྱར་ནས་མཐར་བླ་རྟགས་ཐོན་ཚེ། བཅིང་བའི་ལས་ནི། བདག་མདུན་གྱི་ཐུགས་ཀ་ནས་འོད་སྔོ་དམར་བྱད་ཐག་གི་རྣམ་པར་འཕྲོས་ནས་དགྲ་་་བོའི་བླ་ཚེ་སྲོག་གསུམ་ལུས་ངག་ཡིད་གསུམ་ཀུན་ནས་དཀྲིས་ཤིང་་་་་་་དམ་དུ་བཅིངས་ཏེ་འཕར་ལྡང་འགུལ་བསྐྱོད་ཀྱི་རྩལ་ཤུགས་མཐུ་ནུས་ཐམས་ཅད་བསྡམ་ཞིང་གཅུན་ཏེ་དཔེར་ན་རྡོ་ཐང་ལ་འཕང་བ་ལྟར་་་གྱུར་པར་དམིགས། ལྷ་དབྱེ་ལ། ལར་ལྷ་དབྱེ་འདི་བསྒྲལ་རན་དུས་ལས་དབྱེ་མི་སྔ་བར་སྔོན་དུ་བླ་ཡང་ཡང་བླང་ཞིང་མཐར་དབྱེ་བ་ལས་སྔ་ན་བླ་གཙོ་ན(གཙེན)ཞིང་ལྷ་དང་མཉམ་དུ་ཤོར་དོགས་ཡོད་པ་་་་ཡིན་ནོ། །དབྱེ་བ་དངོས་ལ་བྲུབ་ཁུང་གི་ཁར་དབྱེ་སྒྲོ་གཉིས་སྐད་ཅིག་གིས་ཕྲ་མེན་མ་ལུག་པའི་གདོང་དང་བྱ་རོག་གི་གདོང་ཅན་གཉིས་་་་་་བུད་མེད་ཀྱི་ལུས་ལ་བྱ་སྤུ་སྐྱེས་པ་དགྲ་བགེགས་ཀྱི་ལྷ་རྣམས་མྱོས་ཤིང་བརྒྱལ་བར་བྱེད་པའི་དྲི་ངན་འཕྲོ་ཞིང་། དེ་གཉིས་ཀྱིས་ངར་སྐད་སྒྲོགས་ཤིང་བྲུབ་ཁུང་གི་ཁར་འཛིང་འཐབ་དང་གཤོག་རླབས་གཡོ་་་་་བའི་རྐྱེན་གྱིས་དགྲ་བགེགས་ལ་མགོན་སྐྱབས་བྱེད་པའི་ལྷ་སྲུང་ཐམས་ཅད་བརྒྱལ་ཞིང་སྨྱོ་འབོག་ཏུ་སོང་ནས་དགྲ་བགེགས་རྣམས་ཤུལ་དུ་་་་1ཆ

བོར་ནས་བྲོས་སུ་ཡོད་པའི་ཕྱི་ནས་ཕྲ་མེན་མ་གཉིས་ལས་རང་འདྲ་བ་དཔག་ཏུ་མེད་པ་འཕྲོས་ནས་ཐམས་ཅད་ཀྱི་སྡེར་མོས་བྲད། གཤོག་པས་གཡབ། མཆུ་ཡིས་བཅད་ཅིང་ཟ་བཞིན་མཐའི་རྒྱ་མཚོའི་ཕ་མཐར་གླིང་བར་མུན་པའི་སྨག་དང་རི་རབ་ཀྱི་ཟོམ་དུ་བསྐྲད་དེ་ཕྱིར་་མི་ལྡོག་པར་མགོ་རྨོངས་པར་བསམ་ལ། དབྱེ་སྔགས་བཟླ་བཞིན་སྒྲོ་ཡིས་གཡབ་ལ་རྫས་བདུག་གོ །སྨྱོར་གཞུག་ནི། ཁམས་གསུམ་སེམས་ཅན་ཐམས་ཅད་ཀྱི་ལས་རླུང་གཅིག་ཏུ་བསྡུས་ཏེ་རླུང་ཁ་དོག་ནག་པོའི་རྣམ་པར་དགྲ་་་་་་་་་་་་བགེགས་ཀྱི་སྲིན་ལག་གི་རྩེ་ནས་ཞུགས་ཏེ་སྲོག་རྩའི་ནང་དུ་སོང་ཞིང་་གཡོ་བའི་སྟོབས་ཀྱིས་རབ་ཏུ་མྱོས་ཤིང་འབོག་པར་བསམ་པའི་་་་་་་་་་དམིགས་པ་དང་ཛ་ལ་པ་ཡ་སོགས་བརྗོད། དེ་ནས་ཚེ་ལུང་ཁྲུས་ལུང་གནས་ལུང་སོགས་ནི་ཡང་སྔར་བཞིན་ཕུར་པ་སྲས་མཆོག་ཏུ་གསལ་་་་བ་དགྲ་བགེགས་ཀྱི་གཟུགས་ལ་ཚད་པ་ཙམ་གྱིས་ཕུང་ཁམས་སྐྱེ་་་་་་་་་མཆེད་ཞོ་ལྟར་དཀྲུགས་པས་འོ་མ་ལས་མར་ཐོན་པ་བཞིན་དུ་དགྲ་་་་་་བོའི་བླའི་ངོ་བོ་ཛྲཿཡིག་དཀར་པོ་འོད་དང་བཅས་པ་ཞིག་ཏུ་གྱུར་ཏེ་་་ཆུ་ཐིགས་ཧུབ་ཀྱིས་བཏབ་པ་བཞིན་དུ་ཕུར་བའི་རྩེ་མོར་འུབ་ཀྱིས་་་་་་འདུས་ཏེ་ཕུར་བ་ལ་ཐིམ་པས་རྐྱལ་བ་ཞོས་གང་བ་ལྟར་ཕུར་བ་ངང་་་་མེར་གྱིས་གང་བར་བསམ་པ་ནི་ཕུར་བ་བླ་ཡིས་འཚེངས་པ་དང་།14

སླར་ཡང་ཕུང་ཁམས་སྐྱེ་མཆེད་དཀྲུགས་པ་ཙམ་གྱིས་ཚེ་བསོད་ནམས་ཀྱི་ངོ་པོ་ཛྲཿཡིག་ལྗང་གུ་འོད་དང་ལྡན་པ་ཞིག་ཏུ་གྱུར་ཏེ་ཕུར་བའི་རྩེ་མོར་འུབ་ཀྱིས་འདུས་ཏེ་དྲི་མ་དང་ཉེས་སྐྱོན་ཐམས་ཅད་ཁོང་གསེང་་་ནས་སྦྱངས་ཏེ་ཕུར་བའི་ཡར་རྩེ་ནས་བྱུང་ཞིང་རང་ལ་ཐིམ་པས་ཚེ་་་་་བསོད་རབ་ཏུ་རྒྱས་པར་བསམ་པ་ནི་རྣལ་འབྱོར་པ་ཚེ་ལྷག་གིས་་་་་་་་འཚེངས་པ་དང་། ཡང་ཕུར་བའི་རྩེ་ནས་འོད་ཟེར་དཀར་པོ་འཕྲོས་པས་དགྲ་བགེགས་ཀྱི་རྒྱུད་ཀྱི་སྡིག་སྒྲིབ་ལས་ཉོན་ཐམས་ཅད་སངས་་་་ཀྱིས་དག་པར་བསམ་པ་ཁྲུས་ལུང་དང་། ཡང་ཕུར་བ་དགྲ་བགེགས་ཀྱི་སྙིང་གར་བཏབ་པའི་དུས་སུ་དགྲ་བགེགས་ཀྱི་རྣམ་པར་ཤེས་པ་་་་་་སྦུབ་ཆུས་འདྲེན་པ་བཞིན་དུ་ཐིག་ལེ་དཀར་པོ་ཨཱཿཡིག་གི་མཚན་པ་་་་ཅན་ཞིག་ཏུ་གྱུར་པ་ཕུར་བའི་ཁོང་གསེང་ནས་ཡར་འདྲེན་ཅིང་་་་་་་་་དྲངས་པའི་ཚེ་ན་ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་་་་་་ཤེལ་དཀར་གྱི་དྲི་མ་ཕྱིས་པ་ལྟར་སངས་ཀྱིས་དག་ནས་ཕཊཿབརྗོད་་་་་པས་རྒྱ་མདུད་འོག་མ་ནས་སྤྲུལ་སྐུའི་དགོངས་པར་འཕོས འཆང་ཟུང་ནས་ལོངས་སྐུའི་དགོངས་པར་འཕོས། རྒྱ་མདུད་གོང་མ་ནས་ཆོས་སྐུའི་དགོངས་པར་འཕོས་ནས་སྐར་མདའ་ཆད་པ་བཞིན་དུ་་་་་་་་མདུན་བསྐྱེད་གཙོ་བོའི་ཐུགས་ཀུར་ཐིམ་པས་སྐུ་བཞི་ཡེ་ཤེས་ལྔའི་་་་་་་དགོངས་ཀློང་དུ་སངས་རྒྱས་པར་བསམ་པ་དགྲ་བོ་གནས་ཀྱིས་་་་་་་་་་165

འཚེངས་པ། མཐར་གཟུགས་ཕུང་གི་སྟེང་དུ་རྒྱལ་བ་ཐམས་ཅད་ཀྱི་ཕྲིན་ལས་ཀྱི་སྤྲུལ་བའི་ཐུན་མཚོན་སྣ་ཚོགས་ཀྱིས་ཆར་ཕབ་ནས།དུག་གསུམ་སྐུ་གསུམ་གྱི་ཀློང་དང་། དུག་ལྔ་ཡེ་ཤེས་ལྔའི་ཀློང་དང་།ཉོན་མོངས་པ་བརྒྱད་ཁྲི་བཞི་སྟོང་ཆོས་ཕུང་བརྒྱད་ཁྲིའི་ཀློང་དུ་་་་་་་་་བསྒྲལ་བར་བསམ་པ་ནི་ཐུན་གདབ་པའི་དམིགས་པ་ཡིན་ནོ། །གཏུན་དུ་བརྡུང་བ་ནི་གཏུན་ཁྲོ་མོ་རོལ་བྱེད་ནག་མོའི་མཁའ་གསང་་་དུ་དགྲ་བགེགས་ཀྱི་ཕུང་ཁམས་སྐྱེ་མཆེད་ཐམས་ཅད་བསྡུས་ཏེ་ཐབས་མཆོག་ཁྲོ་བོ་འཐག་བྱེད་འབར་བའི་གཏུན་བུས་བརྡུང་ནས་རྡུལ་ཕྲན་དང་ཕྱེ་མ་རུ་འཐག་པར་བསམ་ལ་ཏ་ཐ་ཡའི་སྔགས་ལན་གསུམ་དང་།དམིགས་པ་ཏིང་ངེ་འཛིན་གྱི་གནད་ཀྱིས་བརྡུང་བའོ། །ཤ་ཁྲག་དེ་དག་ངོ་བོ་ཡེ་ཤེས་ཀྱི་བདུད་རྩི་ལ་རྣམ་པ་ཤའི་རི་བོ་ཁྲག་གི་རྒྱ་མཚོ་རུ་གྱུར་ནས་ཕུད་ཀྱིས་ཡི་དམ་ལྷ་ཚོགས་རྣམས་ལ་མཆོད་ཅིང་ཐུགས་་་་་་་བདེ་སྟོང་གི་རོས་ཚིམས་ནས་ཚོགས་གཉིས་རྫོགས་པར་བསམ་པ་་་་་་་་དང་། ལྷག་མ་ཤ་རི་ཁྲག་གི་རྒྱ་མཚོར་གྱུར་པ་བཀའ་སྲུང་ཆོས་སྐྱོང་ཐམས་ཅད་ཀྱི་ཞལ་མཉམ་ཉིད་ཧོམ་ཁུང་ཡངས་པར་བསྟབས་ཤིང་་་་་འགགས་མེད་རོལ་བ་ཆེན་པོའི་མགྲིན་པར་བརྒྱུད་དེ། ཆོས་ཉིད་བརྡལ་ཁྱབ་ཆེན་པོའི་ལྟོ་བར་བྲུབ་ནས་ལྷག་མ་མ་ལུས་པར་གསོལ་་་་་་བས་ཤིན་ཏུ་མཉེས་པར་བསམ་པ་ནི་སྲུང་མ་ཤ་ཁྲག་གིས་འཚེངས་པ་་166

སྟེ་འཚེངས་པ་བཞིན(བཞི)ཡིན་ནོ། །དེ་ལྟ་བུའི་གནད་དང་ལྡན་ན་སྔགས་པ་ཨེ་ཁང་ཁར་སངས་རྒྱས་ཟེར་བའང་ཡིན་ཏེ། མ་ལྡན་ན་བྱིས་པས་རྩེད་མོ་ཙམ་ལས་དོན་འབྲས་ཅི་ཡང་མེད་པས་ལྟ་སྒོམ་གྱི་་་་་གནད་དང་ལྡན་པ་གལ་ཆེའོ། །གཉིས་པ་ཆགས་པ་ཅན་སྙིང་རྗེ་ཆེན་པོས་རྗེས་སུ་འཛིན་པ་་་་་་་་གནས་སྦྱོང་གི་རིམ་པ་ནི། དེ་ནས་ཚེ་འདས་གནས་ནས་འདྲེན་པ་དང་། བསྒྲལ་འདྲེན་གཉིས་ལ་ཞི་དྲག་གི་ཚུལ་ཙམ་མ་གཏོགས་དོན་ལ་ཁྱད་པར་མེད། དང་པོ་རང་ཡི་དམ་གང་རུང་གི་སྐུར་གསལ་བའི་མདུན་དུ་ཡེ་ཤེས་ལྔའི་འོད་ཀྱི་གུར་ཁང་སྒོ་དང་སྲུབས་མེད་པ་ཡར་གྱི་ཟང་ཐལ་མ་གཏོགས་འགྲོ་ས་གང་ཡང་མེད་པའི་དབུས་སུ་གྲོཿཡིག་་་་་དཀར་པོ་གཅིག་བསྐྱེད་དེ། དེ་ལས་འོད་ཟེར་འཕྲོས་པས་ཚེ་འདས་ཀྱི་རྣམ་ཤེས་ཁམས་གསུམ་སྐྱེ་བ་རྣམ་བཞི་རིགས་དྲུག་སྲིད་པ་བར་མ་་དོ་གང་ན་ཡོད་ཀྱང་གྲོཿལ་ཐིམ་པ་ཡོངས་སུ་གྱུར་པ་ལས། དམིགས་ཡུལ་དེ་ཉིད་གསོན་པོའི་གནས་སྐབས་དང་འདྲ་བ་ཁམས་དང་སྐྱེ་་་་་་་མཆེད་ཚང་ཞིང་གཟུགས་མཛེས་གཞོན་ཚུལ་པུས་བཙུག་ཐལ་སྦྱར་གྱི་་བར་དུ་མེ་ཏོག་པདྨ་འདབ་བརྒྱད་ཕྱག་རྟེན་གྱི་སླད་དུ་བསྣམས་ནས་་་ལྷའི་གོས་པཉྩ་ལི་ཀ་གྱོན་ཅིང་དད་པ་དང་གུས་པའི་ཚུལ་གྱིས་བག་་་་་ཕེབས་པའི་ངང་དུ་གནས་པར་དམིགས་དགོས་པ་ཡིན། ཚེ་འདས་ཀྱི་167

རྣམ་ཤེས་རྟེན་མེད་གང་བསམ་གྱི་སར་སླེབས་པ་ཡིན་པས་ཏིང་ངེ་་་་་་འཛིན་གྱི་བསྐྱེད་བསྟིམ་གནད་དུ་ཆེ་དགོས་གསུངས་པས། དེ་ལ་བདག་ཡི་དམ་གྱི་ཐུགས་ཀ་ནས་འོད་ཟེར་ལྕགས་ཀྱུའི་དབྱིབས་ལྟར་་་་འཕྲོས་པས་དམིགས་ཡུལ་གྱི་རྣམ་ཤེས་ཁམས་གསུམ་སྲིད་གསུམ་གར་་གནས་ཀྱང་ཉ་མོ་ལྕགས་ཀྱུས་འཐེན་པ་བཞིན་དུ་བཀུག་ནས་མིང་་་་་་་བྱང་ལ་ཡང་ཡང་ཐིམ་པར་བསམ། དེ་ནས་ཚེ་འདས་དེའི་ཐར་བ་དང་རྣམ་མཁྱེན་ལ་གེགས་དང་བར་ཆད་བྱེད་པའི་གདོན་བགེགས་་་་་རྣམས་ཀྱི་དབང་པོ་དྲུག་གི་སྤྱོད་ཡུལ་དུ་གཟུགས་སྒྲ་དྲི་རོ་རེག་བྱ་་་་་་་སོགས་འདོད་དགུའི་ལོངས་སྤྱོད་མ་ཚང་བ་མེད་པར་སྤྲུལ་ནས་སྦྱིན་་་་པས་ལན་ཆགས་སྦྱངས། བུ་ལོན་སོད། ཤ་མཁོན་བྱང་། དགའ་མགུ་ཡི་རང་ཚིམས་ནས་གེགས་དང་བར་ཆད་མི་བྱེད་པར་རང་རང་གི་་་་་་གནས་སུ་སོང་བར་བསམ། གལ་ཏེ་མི་འགྲོ་ཞིང་འཚེ་བར་བྱེད་ན་རང་ཉིད་ཡི་དམ་ལྷར་གསལ་བའི་སྐུའི་བ་སྤུའི་བུ་ག་དང་གནས་་་་་་་་ཐམས་ཅད་ཁྲོ་ཚོགས་དྲི་ངན་མེ་དཔུང་དང་ཐུན་རྫས་སོགས་འཕྲོས་་་་ནས་བགེགས་ཐམས་ཅད་མཐའི་རྒྱ་མཚོ་ཆེན་པོའི་ཕ་མཐའ་རུ་བསྐྲད་པར་བསམ། ཚུར་འདུས་བསྲུང་བའི་འཁོར་ལོ་རིམ་པ་ལྔའམ་དྲུག་གིས་གཏམས་པར་བསམ་ན་ཅིས་ཀྱང་མི་ཆོད་མི་ཤིགས་པའི་རང་་་་་་་བཞིན་དུ་གྱུར་ནས་གཤེད་དང་བགེགས་ཀྱིས་ནམ་ཡང་མི་མཐོང་བར་1རྩི

བསམ་མོ། །དེ་ནས་ཚེ་འདས་ཉིད་ལ་ཆོས་བཤད་ཅིང་། སྐུ་གསུམ་གྱི་རང་བཞིན་བུམ་ཆུས་ཁྲུས་བྱས་པས་དུག་གསུམ་གྱི་སྒྲིབ་པ་དག་པར་་་་་་་་་བསམ། སྐུ་ལྔ་དང་ཡེ་ཤེས་ལྔ་དང་ཕ་རོལ་ཕྱིན་དྲུག་གི་རང་བཞིན་ཡེ་ཤེས་ཀྱི་བདུད་རྩིའི་ཁྲུས་བྱས་པས་ཉོན་མོངས་པ་དང་ཤེས་བྱའི་སྒྲིབ་་་པ་སངས་ཀྱིས་དག་ནས་ཤེལ་དཀར་གྱི་རྡུལ་ཕྱིས་པ་དྲི་མ་ཆུས་བཀྲུས་་པ་ལྟར་སངས་ཀྱིས་དག་པར་བསམ་མོ། །དེ་ནས་གནས་ནས་འདྲེན་པ་ལ་དང་པོ་ཞེ་སྡང་། སེར་སྣ། གཏི་མུག ཕྲག་དོག ང་རྒྱལ།འདོད་ཆགས་ཀྱི་སྒོ་ནས་ལས་ངན་བསགས་པའི་འབྲས་བུ་བསྐལ་བར་དམྱལ་བ། ཡི་དྭགས། དུད་འགྲོ། ལྷ་མིན། ལྷ། མི་ལ་སོགས་པའི་སྡུག་བསྔལ་མྱོང་དགོས་པ་རྣམས་དུས་གཅིག་ཏུ་བསྐལ་མང་སྐད་ཅིག་ལ་བསྒྱུར་ནས། དམྱལ་བ། ཡི་དྭགས། དུད་འགྲོ། ལྷ་མིན། ལྷ། མི་རྣམས་ཀྱི་སྣང་བ་མཆེད་པར་བྱས་ནས། དམྱལ་བའི་ཐུབ་པ་སོགས་ཐུབ་ཆེན་དྲུག་ལ་མཆོད་སྤྲིན་ནམ་མཁའ་མཛོད་དུ་སྤྲུལ་ནས་ཕུལ་་་་་་་བས་ཚོགས་རྫོགས་སྒྲིབ་པ་སྦྱངས། དམྱལ་བ་ཚ་གྲང་། ཡི་དྭགས་བཀྲེས་སྐོམ། དུད་འགྲོ་བླུན་རྨོངས། ལྷ་མིན་འཐབ་རྩོད། ལྷ་འཆི་འཕོ་ལྟུང་བ། མི་སྐྱེ་རྒ་ན་འཆིའི་སྡུག་བསྔ་ལ་ལས་སྐྱོབ་པའི་དེད་དཔོན་བྱེད་པར་བསམ་ནས་སྐྱེལ་མ་བཅོལ།169

ལན་ཆགས་འཇལ་བ་ནི། ཚེ་འདས་དེའི་ཚེ་རབས་ཐོག་མ་མེད་པའི་དུས་ནས་ཉོན་མོངས་པ་ཞེ་སྡང་། སེར་སྣ། གཏི་མུག ཕྲག་དོག ང་རྒྱལ། འདོད་ཆགས་སོགས་ཀྱི་ལས་བསགས་པའི་ཚེ་ན་སྲོག་བཅད་འཕྲོག་བཅོམ་སོགས་བྱས་པའི་རྣམ་སྨིན་གྱིས་ལན་ཆགས་ཀྱི་་་་་བདག་པོ་བདག་མོ་རྣམས་ལ་འདོད་འབྱུང་གི་གཏོར་མ་བསྔོས་པས་་་་ཐམས་ཅད་ངོམས་ཤིང་ཚིམས་ནས་ལན་ཆགས་བྱང་། བུ་ལོན་སོད།ཤ་མཁོན་དྭངས་ནས་སངས་རྒྱས་པར་བསམ་པའོ། །ཁྲུས་ལུང་ནི། བཅོམ་ལྡན་འདས་རྡོ་རྗེ་སེམས་དཔའ་ལ་སོགས་པའི་རྡོ་རྗེ་རིགས་ཀྱི་ལྷ་ཚོགས་ཐམས་ཅད་ཀྱི་མེ་ལོང་ཡེ་ཤེས། བཅོམ་ལྡན་འདས་སྣང་བ་མཐའ་ཡས་ལ་སོགས་པའི་པདྨ་རིགས་ཀྱི་ལྷ་་་་་་་་་ཚོགས་ཐམས་ཅད་ཀྱི་སོ་སོར་རྟོག་པའི་ཡེ་ཤེས། རྣམ་པར་སྣང་མཛད་ལ་སོགས་པའི་སངས་རྒྱས་རིགས་ཀྱི་ལྷ་ཚོགས་ཐམས་ཅད་ཀྱི་་་་ཆོས་ཀྱི་དབྱིངས་ཀྱི་ཡེ་ཤེས། དོན་ཡོད་གྲུབ་པ་ལ་སོགས་པའི་ལས་ཀྱི་རིགས་ཀྱི་ལྷ་ཚོགས་ཐམས་ཅད་ཀྱི་བྱ་བ་གྲུབ་པའི་ཡེ་ཤེས། རིན་ཆེན་འབྱུང་ལྡན་ལ་སོགས་པའི་རིན་ཆེན་རིགས་ཀྱི་ལྷ་ཚོགས་ཐམས་ཅད་་་་ཀྱི་མཉམ་པ་ཉིད་ཀྱི་ཡེ་ཤེས། ཤཱཀྱ་ཐུབ་པ་ལ་སོགས་པའི་སངས་རྒྱས་རྣམས་ཀྱི་ཐུགས་རང་བྱུང་གི་ཡེ་ཤེས་ཆེན་པོའི་བྱིན་གྱིས་རླབས་པའི་་་ཆུ་རྒྱུན་གྱིས་ཁྲུས་བྱས་པས་ཉོན་མོངས་པ་ཞེ་སྣང་། སེར་སྣ། གཏི་170

མུག ཕྲག་དོག ང་རྒྱལ། འདོད་ཆགས་ཀྱིས་ཀུན་ནས་བསླངས་པའི་རྒྱུ་ས་བོན་བག་ཆགས་ཐམས་ཅད་ཤེལ་སྒོང་གི་རྡུལ་མེ་ལོང་གི་གཡའ་་དྲི་མ་ཆུས་བཀྲུས་པ་ལྟར་སངས་ཀྱིས་དག་པར་དམིགས།ཚེ་ལུང་ནི། བདག་ཉིད་ཡི་དམ་གྱི་ཐུགས་ཀ་ནས་འོད་ཟེར་བསྐལ་བ་དུས་མཐའི་མེ་ལྟ་བུར་བྱུང་ནས་དམྱལ་བ། ཡི་དྭགས། དུད་འགྲོ། ལྷ་མིན། ལྷ། མི་སོགས་སུ་སྐྱེ་བའི་རྒྱུ་ས་བོན་བག་ཆགས་དང་བཅས་པ་རྐང་མཐིལ་དུ་དམྱལ་བའི་ས་བོན་ཡི་གེ་དུཿནག་པོ། གསང་གནས་སུ་ཡི་དྭགས་ཀྱི་ས་བོན་པྲེཿདམར་ནག ལྟེ་བར་དུད་འགྲོའི་ས་བོན་ཏྲིཿཐལ་སྐྱ། མགྲིན་པར་ལྷ་མ་ཡིན་གྱི་ས་བོན་སུམཿལྗང་སྐྱ།སྤྱི་བོར་ལྷ་ཡི་ས་བོན་སདཀར་པོ། སྙིང་གར་མི་ཡི་ས་བོན་༢ཿལྗང་ནག་གི་རྣམ་པར་གནས་པ་སྤུ་ཤད་ཕྲ་མོ་མེ་ལ་བསྲེགས་པ་བཞིན་་་་་་་གཞོབ་ཐུལ་གྱིས་བསྲེགས་ནས་སྐད་ཅིག་ལ་གཉིད་མཐུག་པོའི་གནས་་སྐབས་ལྟར་ཐིབ་ཀྱིས་བརྒྱལ་བར་བསམ། བརྒྱལ་དེ་སངས་བའི་ཚེ་ན་སྣང་བ་གནས་འགྱུར་ནས་དཀྱིལ་འཁོར་གྱི་ཤར་སྒོའི་དབང་སྟེགས་་་་་པདྨ་འདབ་བརྒྱད་ལ་འཁོད། སླར་ཡང་དཀྱིལ་འཁོར་ཤར་སྒོ་ནས་རིམ་པར་ཕྱག་འཚལ། སྒོ་བ་རྣམས་ལ་གསོལ་བ་བཏབ། དཀྱིལ་འཁོར་གྱི་ལྷ་རྣམས་མཇལ་བའི་ཚེ་ན་རང་ཉིད་ཡི་དམ་གྱི་ཐུགས་ཀ་་་་་ནས་རེཿཡིག་དམར་པོ་བྱིན་རླབས་ཀྱི་དྲོད་དང་ལྡན་པ་འཕྲོས་ནས་་་་་171

སློབ་མར་ཕོག་པས་རྣམ་སྨིན་བག་ཆགས་ཀྱི་ཕུང་པོ་ཐུལ་གྱིས་་་་་་་་་་་་བསྲེགས། རྣམ་པར་ཤེས་པ་ཨཱཿཡིག་དཀར་པོའི་རྣམ་པར་གྱུར་པ་མདུན་བསྐྱེད་གཙོ་བོའི་ཞལ་དུ་ཆུ་ཐིགས་ཧུབ་ཀྱིས་འདྲེན་པ་ལྟར་་་་་་་དྲངས་ནས་སྐུའི་དབྱིབས་བརྒྱུད་ཡུམ་གྱི་རྩིབ་ལོག་གཡོན་ནས་ཐོན་ཏེ་ཡི་དམ་ལྷའི་སྐུར་གྱུར་ནས་སྔར་བཞིན་ཤར་སྒོའི་དབང་སྟེགས་ལ་་་་་་་འཁོད་པར་བསམ། ཡང་སློབ་མ་དེ་ཉིད་ལྷར་བསྐྱེད་ནས་དབྱིངས་ནས་ཡེ་ཤེས་དབབ་བསྟིམ་བྱས་ཏེ་རིམ་བཞིན་ཐུན་མོང་རིགས་པའི་་་་དབང་ལྔ། སྐུ་གསུང་ཐུགས་དབང་དབང་བཞི་རྗེས་འབྲེལ་དང་བཅས་པ་གཏད་དུས་ནི། བདག་མདུན་གྱི་ཐུགས་ཀ་ནས་ལྷ་གཉིས་པ་རེ་ཆད་ནས་སློབ་མའི་གནས་རྣམས་སུ་ཐིམ་པས་དབང་བཞི་་་་་་་་་ཡོངས་སུ་རྫོགས་པ་ཐོབ་པར་བསམ། དེ་ནས་འདོད་ཡོན་བཟའ་བཏུང་གིས་ཚིམས་པར་བྱ་བ་ནི། བཤམས་པའི་དངོས་པོ་མི་དམིགས་པ་སྟོང་པར་སྦྱངས། སྟོང་པའི་ངང་ལས་ཨོཿལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཡི་གེ་འབྲུ་གསུམ་འོད་དུ་ཞུ་བ་ལས།འདོད་ཡོན་མི་ཟད་པ་རྒྱན་གྱི་འཁོར་ལོ་དབང་པོ་དྲུག་གི་ཡུལ་དུ་་་་་་་འདོད་དགུའི་ལོངས་སྤྱོད་མ་ཚང་བ་མེད་པར་སྤྲུལ་ནས་འབུལ་བར་་་་བྱའོ། །ཡོན་འབུལ་བ་ནི། བཅོམ་ལྡན་འདས་བདེ་གཤེགས་རྒྱལ་བ་172

རིགས་ལྔ་ལ་ཚེ་འདས་ཀྱི་ཕུང་ཁམས་སྐྱེ་མཆེད་དང་བཅས་པ་ཡོན་དུ་་ཕུལ་བས་ཚོགས་རྫོགས། སྒྲིབ་པ་སྦྱངས། ཕུང་པོ་ལྔ་བདེ་གཤེགས་རིགས་ལྔ། ཁམས་ལྔ་དབྱིངས་ཕྱུག་ཡུམ་ལྔ། ཉོན་མོངས་པ་ལྔ་ཡེ་ཤེས་ལྔའི་རང་བཞིན་དུ་སངས་རྒྱས་པར་བསམ་པ་དང་།མར་མེ་བསྔོ་བ་ནི། ཡེ་ཤེས་ལྔའི་བདག་ཉིད་མར་མེ་བསྔོས་པས་ཚེ་འདས་ཀྱི་མ་རིག་པའི་མུན་ཁམས་ཐམས་ཅད་སངས་ནས་ཡེ་ཤེས་་་ལྔའི་སྣང་བ་མཆོག་ཏུ་རྒྱས་པར་བསམ་པ་ཡིན་ནོ། །དེ་ནས་གནས་སྤར་ནི། ཚེ་འདས་སྔར་བཞིན་ལྷར་གསལ་པའི་ལུས་དབུས་སུ་དབུ་མ་མཚན་ཉིད་བཞི་ལྡན་དུ་བསྒོམ་པའི་སྙིང་གར་་་ཚིགས་ཀྱིས་བཅད་པའི་སྟེང་དུ། རླུང་སེམས་རྣམ་པར་ཤེས་པའི་ངོ་བོ་ཐིག་ལེ་དཀར་པོ་ཨཱཿཡིག་གི་མཚན་པ་ཅན་ཞིག་ཏུ་གྱུར་ཏེ། ཕཊཿདང་པོས་ཞིང་ཁམས་ཀྱི་སྣང་བ་མཆེད། གཉིས་པས་ངོ་ཤེས། གསུམ་པས་གདེང་ཐོབ་རྩལ་རྫོགས་བརྟན་པ་ཐོབ་པར་བསམ་མོ། །སླར་ཡང་མིང་བྱང་དེ་ཉིད་ལ་ཉོན་ཤེས་ཀྱི་དྲི་མ་ཐམས་ཅད་འདུས་པར་་་་་དམིགས་ནས། དུག་གསུམ་སྐུ་གསུམ། དུག་ལྔ་ཡེ་ཤེས་ལྔ། ཉོན་མོངས་པ་བརྒྱད་ཁྲི་བཞི་སྟོང་ཆོས་ཕུང་བརྒྱད་ཁྲིའི་མེས་བསྲེགས་ནས་འཁོར་བའི་ལྷག་མ་དབྱིངས་སུ་སྡུད་པར་བསམ། དེ་ལྟ་བུའི་སྒྱུ་མ་ལྟ་བུའི་རྣལ་འབྱོར་གྱིས་སྒྱུ་འཕྲུལ་ལྟ་བུའི་བསྒྲལ་འདྲེན་བྱེད་པ་ཆོས་་་་་་་173

ཐམས་ཅད་སྒྱུ་མ་མི་ལམ་ལྟ་བུར་རྟོགས་པའི་ཆེད་དུ་བསྟན་པ་ཡིན།མེད་ལ་ཡོད་པར་སྣང་བ་རང་གི་གྲིབ་མ་ལ་རང་ཞེ་སྣང་བ་དང་འདྲ་་་བ་ཡུལ་ལ་མངོན་པར་ཞེན་ནས་སྣ་ཚོགས་ཁམས་རྒྱ་མཚོར་སྣང་ནས་་་འཁྲུལ་བ་ཡིན་ཅིང་། དཔེར་ན་ཆུ་ལ་གཟའ་སྐར་གྱི་བྱེ་བྲག་ཇི་ལྟར་མང་ཡང་དོན་ལ་ཆུ་གཅིག་གིས་རོལ་བ་བཞིན། འཁོར་འདས་ཀྱི་སྣང་བ་ཐམས་ཅད་སེམས་ཉིད་གཅིག་གིས་ཆིངས་པའི་ཚུལ་ལ་ལྟོས་་་་ཤིགཕྱལ་བ་དངོས་ལ། གཞི་ཕྱལ་བ། ལམ་ཕྱལ་བ། འབྲས་བུ་ཕྱལ་བ་སྟེ་གསུམ་ལས། དང་པོ་ནི། གཞི་སེམས་ཉིད་བདེ་བར་གཤེགས་པའི་སྙིང་པོ་ཅན་ཏེ། སེམས་ཅན་མ་འཁྲུལ་བའི་སྔ་རོལ་ཀྱང་སྐྱོན་དང་དྲི་མ་བག་ཆགས་གང་གིས་ཀྱང་གོས་མ་མྱོང་བའི་ཕྱིར་ན་གཞི་ཕྱལ་བ།གཉིས་པ་ནི། སེམས་ཅན་འཁྲུལ་བའི་གནས་སྐབས་ན་ཡང་འཁྲུལ་བའི་དབང་གིས་གཞིའི་མཚན་ཉིད་མ་མཐོང་བ་ཙམ་ལས། གཞི་རང་བཞིན་གྱི་རྣམ་པར་དག་པ་སྐུ་དང་ཡེ་ཤེས་ཆེན་པོའི་རང་བཞིན་དུ་་་་་བཞུགས་པ་ནི་ལམ་ཕྱལ་བ། གསུམ་པ་ནི། མཐར་ཐུག་སངས་རྒྱས་པའི་ཚེ་ན་ཡང་། གཞི་ཡེ་ནས་སྐྱོན་དང་དྲི་མ་བག་ཆགས་གང་གིས་ཀྱང་གོས་མ་མྱོང་བའི་བདག་ཉིད་ཅན་དེ་མངོན་དུ་གྱུར་པ་ལས་་་་་་་་གསར་དུ་ཡོན་ཏན་བཞག་པ་ནི་གང་ཡང་མེད་དེ། དཔེར་ན་ཉི་མ་174

སྤྲིན་གྱིས་མ་བསྒྲིབས་པའི་སྔ་རོལ་དང་། བསྒྲིབས་པའི་གནས་སྐབས་དང་། སྤྲིན་དང་བྲལ་བའི་གནས་སྐབས་གསུམ་ལ་ཉི་མའི་ངོ་བོ་བཟང་ངན་གང་དུའང་འགྱུར་བ་མེད་པ་བཞིན་ཡིན་ཏེ། མགོན་པོ་བྱམས་པས། ཇི་ལྟར་སྔར་བཞིན་ཕྱིས་དེ་བཞིན། །འགྱུར་བ་མེད་པའི་དེ་བཞིན་ཉིད། །ཅེས་དང་། མངོན་རྟོགས་རྒྱན་ལས། སྔ་མ་ཕྱི་མ་ཁྱད་མེད་ཅིང་། །དེ་བཞིན་ཉིད་ནི་དག་གྱུར་པ། །ཞེས་གསུངས་པ་བཞིན་ཡིན་ནོ། །སེམས་ཉིད་བདེ་གཤེགས་སྙིང་པོ་སོགས། མ་གོས་པའོ། །དེ་བཞིན་དུ་སེམས་ཉིད་བདེ་གཤེགས་སྙིང་པོ་ཞེས་བྱ་བ་འདི་ནི་སྟོང་པ་་སྐྱོན་གྱིས་མ་གོས་པ་དེ་བཞིན་ཉིད་ཀྱི་བདག་ཉིད་ཕྱལ་བ་སྐྱོན་གྱིས་མ་གོས་པ་ཞིག་ཡིན། རང་རིག་ལས་གཞན་པའི་སངས་རྒྱས་རང་རྒྱུད་པ་ཞིག་གཏན་ནས་མེད་ཀྱང་། གལ་སྲིད་ཡོད་པའི་དབང་དུ་བཏང་སྟེ། དཔེར་ན་སངས་རྒྱས་ནམ་མཁའ་གང་བ་ཞིག་ཡོད་པར་སྲིད་ན་དེའི་ཡེ་ཤེས་དང་ཡོན་ཏན་གྱིས་གཞི་བདེ་གཤེགས་སྙིང་པོ་དེ་བཟང་་་དགོས་སྙམ་ཀྱང་། ཕན་བཏགས་པའི་ཡུལ་མེད་པས་སྟོང་པ་ཉིད་ཕྱལ་བ་སྐྱོན་གྱིས་མ་གོས་པ་ཞིག་ཡིན། རང་སྣང་ལས་གཞན་པའི་སེམས་ཅན་རང་རྒྱུད་པ་ཞིག་གཏན་ནས་ཡོད་པ་མིན་ཀྱང་། གལ་སྲིད་ཡོད་པའི་དབང་དུ་བཏང་སྟེ། སེམས་ཅན་རང་རྒྱུད་པའང་དེ་175

ལྟར་ནམ་མཁའི་མཐའ་དང་མཉམ་པ་ཙམ་ཡོད་སྲིད་ན་དེའི་ལས་་་་་་་ཉོན་སྡིག་སྒྲིབ་བག་ཆགས་དང་བཅས་པས་གཞི་བདེ་གཤེགས་སྙིང་པོ་དེ་ངན་དགོས་སྙམ་ཀྱང་། གནོད་པ་བྱེད་པའི་ཡུལ་མེད་པས་སྟོང་པ་ཉིད་ཕྱལ་བ་སྐྱོན་གྱིས་མ་གོས་པ་ཞིག་ཡིན། དེ་ལྟ་བུའི་གཞིའི་ཆོས་སྐུ་བདེ་བར་གཤེགས་པའི་སྙིང་པོ་ཅན་འདི་ནི་སྤྲོས་པའི་མཐའ་བརྒྱད་་་་དང་བྲལ་བ། རྣམ་པར་ཐར་བའི་སྒོ་གསུམ་དང་ལྡན་པ་ཞིག་ཡིན།དང་པོ་སྤྲོས་པའི་མཐའ་བརྒྱད་དང་བྲལ་ཚུལ་ནི། དཔལ་མགོན་འཕགས་པ་ཀླུ་སྒྲུབ་ཀྱིས། གང་གིས་རྟེན་ཅིང་འབྲེལ་བར་འབྱུང་། །འགགས་པ་མེད་པ་སྐྱེ་མེད་པ། །ཆད་པ་མེད་པ་རྟག་མེད་པ། །འོང་བ་མེད་པ་འགྲོ་མེད་པ། །ཐ་དད་དོན་མིན་དོན་གཅིག་མིན། །སྤྲོས་པ་ཉེར་ཞི་ཞི་བསྟན་པ། །རྫོགས་པའི་སངས་རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ། །གསུངས་པ་བཞིན་དུ། གཞི་བདེ་གཤེགས་སྙིང་པོ་དེ་སྐྱེ་བའི་གནས་ཡུལ་བདག་པོ་ཐམས་ཅད་དང་བྲལ་བའི་བདག་་་ཉིད་ཅིག་ཡིན། གཞི་བདེ་གཤེགས་སྙིང་པོ་དེ་ས(ཆུ། མེ། རླུང)ལས་སྐྱེས་སམ་སྙམ་ན་མ་ཡིན་ཏེ། བདེ་གཤེགས་སྙིང་པོ་ལས་ས(ཆུ། མེ།རླུང)རུ་སྣང་སྟེ། ས(ཆུ། མེ། རླུང)བདེ་གཤེགས་སྙིང་པོའི་རོལ་བ་ཡིན། དེ་བཞིན་དུ་བདེ་གཤེགས་སྙིང་པོ་དེ་ནམ་མཁའ་ལས་སྐྱེས་སམ་སྙམ་ན་མ་ཡིན་ཏེ། བདེ་གཤེགས་སྙིང་པོ་ལས་ནམ་མཁའ་སྣང་176

སྟེ། ནམ་མཁའ་བདེ་གཤེགས་སྙིང་པོའི་རོལ་བ་ཡིན། བདེ་གཤེགས་སྙིང་པོ་ལས་འབྱུང་བ་དེ་དག་ཏུ་སྣང་བ་དང་། འབྱུང་བ་དེ་དག་བདེ་གཤེགས་སྙིང་པོའི་རོལ་བ་ཡིན་ཏེ། དེའི་ཕྱིར་ན་ཕྱི་འབྱུང་བ་ལྔའི་ཁམས་ནས་བདེ་གཤེགས་སྙིང་པོ་མ་སྐྱེས། ལར་སྣང་བའི་ཆོས་གང་ལའང་བརྟགས་ཤིང་དཔྱད་ན་སྐྱེ་བ་ད་ལྟ་བ་མེད་དེ། དཔེར་ན་མེ་ཏོག་ལྟ་བུ་ལ་མཚོན་ན། དང་པོ་སྐྱེ་ཡོང་དུས་དེ་སྐྱེ་བ་ད་ལྟ་བ་ཡིན་སྙམ་ན་མ་ཡིན་ཏེ། སྐྱེས་ཟིན་པ་རྣམས་ནི་སྐྱེ་བ་འདས་པ་དང་། ད་གཟོད་སྐྱེ་དགོས་པ་རྣམས་ནི་སྐྱེ་བ་མ་འོངས་པ་ཡིན་ཏེ། དེའི་བར་ན་སྐྱེ་བ་ད་ལྟ་བ་ཞིག་ཡོད་པ་མ་ཡིན་ཏེ། རས་ཆུང་བས། འདས་པའི་རྟོག་པ་འགགས་ནས་སོང་། །མ་འོངས་རྟོག་པ་མ་བྱུང་བས། །ད་ལྟ་བ་ལ་ངོས་བཟུང་མེད། །གསུངས་པ་བཞིན་དུ། བདེ་གཤེགས་སྙིང་པོ་སྐྱེ་བའི་མཐའ་རུ་མ་ལྷུང་བའི་ཕྱལ་བ་སྐྱོན་གྱིས་མ་གོས་པ་ཞིག་ཡིན་་་་ནོ། །སེམས་ཉིད་བདེ་གཤེགས་སྙིང་པོ་དེ་འགགས་པའི་དུས་དང་་་་་་་་བདག་པོ་ལས་འདས་པ་ཞིག་ཡིན། སྤྱིར་སྣང་བའི་ཆོས་གང་ལའང་བརྟགས་ཤིང་དཔྱད་ན་འགག་པ་ད་ལྟ་བ་མེད་དེ། དཔེར་ན་མེ་ཏོག་ལྟ་བུ་ལ་མཚོན་ན་དང་པོ་སྐྱེས་ཟིན་པ་དེ་འགགས་པ་ད་ལྟ་བ་ཞིག་་་་་ཡིན་སྙམ་ན་མ་ཡིན་ཏེ། སྐྱེས་ཟིན་པ་རྣམས་ནི་འགགས་པ་འདས་པ་177

དང་། ད་གཟོད་སྐྱེ་དགོས་པ་རྣམས་ནི་འགག་པ་མ་འོངས་པ་ཡིན།དེའི་བར་ན་འགག་པ་ད་ལྟ་བ་ཞིག་ཡོད་པ་མ་ཡིན། དེའི་ཕྱིར་ན་བདེ་གཤེགས་སྙིང་པོ་འགགས་པ་དང་བྲལ་བའི་ཕྱལ་བ་སྐྱོན་གྱིས་མ་་་གོས་པ་ཞིག་ཡིན་ནོ། །སེམས་ཉིད་བདེ་གཤེགས་སྙིང་པོ་དེ་དངོས་པོ་ཡོད་པས་བསྡུས་པ་ཞིག་ཡིན་སྙམ་ན་མ་ཡིན་ཏེ། ཡོད་པ་དངོས་པོའི་ཕྱོགས་སུ་མ་ལྷུང་བར་རྒྱལ་བ་རྫོགས་པའི་སངས་རྒྱས་བཅོམ་ལྡན་་་་་་་འདས་ཀྱི་སྤྱན་གྱིས་ཀྱང་མ་གཟིགས་མི་གཟིགས་གཟིགས་པར་མི་་་་་་་་འགྱུར་བའི་ཕྱིར་ན། རྟག་པའི་མཐའ་དང་བྲལ་བ་ཕྱལ་བ་སྐྱོན་གྱིས་མ་གོས་པ་ཞིག་ཡིན་ནོ། །གཞི་བདེ་གཤེགས་སྙིང་པོ་དེ་མེད་པ་ཅང་མེད་ཞིག་ཡིན་སྙམ་ན་མ་ཡིན་ཏེ། མེད་པ་ཅང་མེད་དུ་མ་སོང་བར་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཀྱི་སྤྱི་གཞི་་་་དམ་པར་གྱུར་པས་ན་ཆད་པའི་མཐའ་རུ་མ་ལྷུང་བ་ཕྱལ་བ་སྐྱོན་གྱིས་མ་གོས་པ་ཞིག་ཡིན་ཏེ། རིག་འཛིན་འཇིགས་མེད་གླིང་པས། ཡོད་པ་མ་ཡིན་རྒྱལ་བས་འདི་མ་གཟིགས། །མེད་པ་མ་ཡིན་འཁོར་འདས་ཀུན་གྱི་གཞི། །ཞེས་གསུངས་པ་བཞིན་ཡིན་ལ། བདེ་གཤེགས་སྙིང་པོ་དེ་འགྲོ་བའི་གནས་ཡུལ་བདག་པོ་ཐམས་ཅད་ལས་འདས་བའི་བདག་ཉིད་ཅན་ཞིག་ཡིན། ཆོས་སྐུ་བདེ་གཤེགས་སྙིང་པོ་དེ་ཤར(ལྷོ་རུ།ནུབ་ཏུ། བྱང་དུ)དུ་སོང་ངམ་སྙམ་ན་མ་ཡིན་ཏེ། བདེ་གཤེགས་སྙིང་178

པོ་ལས་ཤར(ལྷོ་རུ། ནུབ་ཏུ། བྱང་དུ)དུ་སྣང་སྟེ། ཤར(ལྷོ། ནུབ།བྱང)བདེ་གཤེགས་སྙིང་པོའི་རོལ་བ་ཡིན། དཔེར་ན་འཇིག་རྟེན་པའི་ཆོས་ལའང་འགྲོ་བ་ད་ལྟ་བ་ཞིག་མེད་དེ། རྡོག་པ་ཡར་བཀྱག་པའི་ཚེ་ན་འགྲོ་བ་ད་ལྟ་བ་ཡིན་སྙམ་ན། ས་ལ་བརྫིས་ཟིན་པ་རྣམས་ནི་འགྲོ་བ་འདས་པ་ཡིན། ད་འགྲོ་དགོས་པ་ནི་འགྲོ་བ་མ་འོངས་པ་ཡིན། དེའི་བར་ན་འགྲོ་བ་ད་ལྟ་བ་ཞིག་མེད་དེ། དེའི་ཕྱིར་ན་བདེ་གཤེགས་སྙིང་པོ་འགྲོ་བའི་མཐའ་རུ་མ་ལྷུང་བ་ཕྱལ་བ་སྐྱོན་གྱིས་མ་་་་་གོས་པ་ཞིག་ཡིན་ནོ། །གཞི་བདེ་གཤེགས་སྙིང་པོ་དེ་འོང་བའི་གནས་ཡུལ་བདག་པོ་མ་གྲུབ་པ་ཞིག་ཡིན། བདེ་གཤེགས་སྙིང་པོ་དེ་ཤར་(ལྷོ། ནུབ། བྱང)ནས་འོང་ངམ་སྙམ་ན་མ་ཡིན་ཏེ། བདེ་གཤེགས་སྙིང་པོ་ལས་ཤར་དུ(ལྷོ་རུ། ནུབ་ཏུ། བྱང་དུ)སྣང་སྟེ། ཤར(ལྷོ།ནུབ། བྱང)བདེ་གཤེགས་སྙིང་པོའི་རོལ་བ་ཡིན། འཇིག་རྟེན་པའི་ཆོས་ལའང་བརྟགས་ཤིང་དཔྱད་ན་འོང་བ་ད་ལྟ་བ་ཞིག་མེད་དེ།རྡོག་པ་ཡར་བཀྱག་པའི་ཚེ་ན་འོང་བ་ད་ལྟ་བ་ཡིན་སྙམ་ན་མ་ཡིན་ཏེ།ས་ལ་བརྫིས་ཟིན་པ་རྣམས་ནི་འོངས་པ་འདས་པ་ཡིན། ད་འགྲོ་དགོས་པ་ནི་འོང་བ་མ་འོངས་པ་ཡིན། དེའི་བར་ན་འོང་བ་ད་ལྟ་བ་ཞིག་མེད་དེ། དེའི་ཕྱིར་ན་གཞི་བདེ་གཤེགས་སྙིང་པོ་འོང་བའི་མཐའ་དང་བྲལ་བ་ཕྱལ་བ་སྐྱོན་གྱིས་མ་གོས་པ་ཞིག་ཡིན་ནོ། །179

ཆོས་སྐུ་བདེ་གཤེགས་སྙིང་པོ་དེ་དོན་གཅིག་པའི་བདག་ཉིད་་་་་་་ཅན་ཞིག་ཡིན་སྙམ་ན་མ་ཡིན་ཏེ། གཞི་བདེ་གཤེགས་སྙིང་པོའི་ཀློང་དུ་སྣང་སྲིད་འཁོར་འདས་ཀྱི་ཆོས་ཐམས་ཅད་རྒྱ་མཚོའི་ནང་དུ་་་་་་་་་གཟའ་སྐར་ཤར་བ་ལྟ་བུར་མ་འདྲེས་སོ་སོར་ཤར་ཞིང་གསལ་བའི་་་་་་ཕྱིར་ན་དོན་གཅིག་པའི་མཐའ་དང་བྲལ་བ་ཕྱལ་བ་སྐྱོན་གྱིས་མ་གོས་་པ་ཞིག་ཡིན་ནོ། །འཁོར་འདས་ཀྱི་རྣམ་པ་རྒྱ་ཆེ་ལ་གྲངས་མང་བ་ཇི་ལྟར་དུ་ཤར་ཡང་རྒྱ་མཚོའི་གཟའ་སྐར་རྒྱ་མཚོ་ལས་མི་གཞན་པ་་་་་་་་བཞིན་དུ་གཞི་བདེ་གཤེགས་སྙིང་པོ་ཉིད་དུ་རོ་གཅིག་པའི་ཕྱིར་ན་ཐ་་དད་པའི་མཐའ་དང་བྲལ་བ་སྟེ་ཕྱལ་བ་སྐྱོན་གྱིས་མ་གོས་པ་ཞིག་ཡིན་ནོ། །དེའི་ཕྱིར་ན་སེམས་ཉིད་བདེ་གཤེགས་སྙིང་པོ་འདི་ནི་སྤྲོས་པའི་མཐའ་བརྒྱད་པོ་གང་དུ་མ་ལྷུང་བ་ཕྱལ་བ་སྐྱོན་གྱིས་མ་གོས་པ་ཞིག་་་་ཡིན་ནོ། །གཉིས་པ་རྣམ་ཐར་གསུམ་དང་ལྡན་ཚུལ་ནི། ཡང་སྟེང་འོག་སོགས། སྨོན་པ་མེད་པའོ། །ཡང་སྟེང་འོག་ཕྱོགས་མཚམས་བར་དང་དུས་ལས་འདས་པའི་སྟོང་པ་ཞིག་ཡིན། མི་རྣམས་འཁྲུལ་བའི་དབང་གིས་སྟེང་འོག་ཕྱོགས་མཚམས་ལ་སོགས་བཟུང་བ་ཡིན་ཀྱང་། དོན་དུ་སྟེང་འོག་ཕྱོགས་མཚམས་ལ་སོགས་པ་མེད་དེ། དཔེར་ན་ཤར་ཞེས་བཏགས་པའི་ཤར་རིའི་རྩེ་མོར་ཕྱིན་པའི་ཚེ་ན། ཤར་རི་དེ་180

དབུས་རིར་ལོག་ཡོད། དེ་ཕན་ཆད་ན་ཡང་ཤར་རི་ཞིག་ཡོད། སྔར་གྱི་དབུས་འདི་ནུབ་རི་ལ་ལོག་ཡོད་པ་ཡིན་ནོ། །དེ་བཞིན་དུ་ཕྱོགས་མཚམས་སྟེང་འོག་ཀུན་ལ་འགྲེས་སོ། །དེའི་ཕྱིར་ན་སྟེང་འོག་ཕྱོགས་མཚམས་ཐམས་ཅད་ངོས་བཟུང་མེད་པ་ཞིག་ཡིན། ངོས་བཟུང་མེད་པ་ལ་ངོས་བཟུང་ཡོད་པར་འཛིན་པ་ནི་རང་གིས་རང་ལ་རྫུན་སྨྲས་པ་ཡིན་ཏེ། ཨོ་རྒྱན་ཆེན་པོས། ཕྱོགས་མེད་ཕྱོགས་སུ་འཛིན་པའི་འགྲོ་བ་རྣམས། །རང་གིས་རང་བཅིང་འཁྲུལ་བ་སྙིང་རེ་རྗེ། །ཞེས་གསུངས་པ་བཞིན་ཡིན་ནོ། །སྟོང་པ་ཉིད་འཁོར་འདས་ཡོངས་ལ་ཁྱབ་ཅིང་ཡོངས་སུ་བརྡལ་པའི་ཕྱིར་ན་སྟོང་པ་ཞིག་ཡིན། ཕྱི་སྣང་བ་ཐམས་ཅད་མེད་ལ་ཡོད་པར་བཏགས་པ་དོན་དུ་དངོས་མཚན་བདེན་གྲུབ་་་་མ་མཆིས་པའི་ཕྱིར་ན་ཕྱི་སྟོང་པ་ཉིད་ཡིན་ནོ། །ནང་རང་གི་སེམས་ཉིད་ལ་བརྟགས་ན་ཡང་། སྐྱེ་འགགས་གནས་གསུམ་དང་བྲལ་ཞིང་གཞི་དང་རྩ་བ་ཐམས་ཅད་ལས་འདས་པའི་ཕྱིར་ན་ནང་སྟོང་པ་ཉིད་་ཡིན། ཕྱི་སྣང་བ་དང་ནང་འཛིན་པ་ཞེས་ཐ་དད་དུ་བཏགས་པ་ཙམ་ལས། གཟུང་འཛིན་གཉིས་སུ་མི་ཕྱེད་པའམ་མ་གྲུབ་པས་བརྡལ་ཁྱབ་ཆེན་པོ་ཉིད་ཡིན་པའི་ཕྱིར་ན་དོར་བ་མེད་པའི་སྟོང་པ་ཉིད་དེ་རྣམ་་་་པར་ཐར་བའི་སྒོ་སྟོང་པ་ཉིད་ཡིན་ནོ། །གཞིའི་ཆོས་སྐུ་བདེ་གཤེགས་སྙིང་པོ་གཟུགས་དབྱིབས་ཁ་དོག་གི་181

མཚན་མ་མ་གྲུབ། ཚིག་ཏུ་བརྗོད་བྱའི་མཚན་མ་དང་བྲལ་བ་སྨྲ་བསམ་བརྗོད་མེད། དཔེ་ཡིས་མི་མཚོན་པ་མཚུངས་ཟླ་ལས་འདས་པ་ཞིག་ཡིན། དེ་ནི་དོན་གྱི་སྟོན་བྱའི་དངོས་པོས་སྟོང་པ་སྟེ། རྣམ་པར་ཐར་བའི་སྒོ་མཚན་མ་མེད་པ་ཞིག་ཡིན་ནོ། །ཆོས་ཉིད་བདེ་གཤེགས་སྙིང་པོ་དེ་ནི་འདས་པའི་དུས་ན་འཁྲུལ་་་མ་མྱོང་། ད་ལྟའི་དུས་སུ་འཁྲུལ་བ་ལ་མི་གནས། མ་འོངས་པའི་དུས་ན་འཁྲུལ་དུ་མི་སྲིད་པའི་དུས་གསུམ་དུ་བདེ་བར་གཤེགས་པ་ཞིག་་་་་་ཡིན། དེ་ལ་ལུས་ཀྱིས་ཕྱག་དང་སྐོར་བ། ངག་གིས་ཁ་འདོན་བཟླས་བརྗོད། སེམས་ཀྱིས་བསམ་པ་བཟང་པོ་བསྒོམ་པ་དང་། བློ་སྦྱོང་བ་དང་། འཇིག་རྟེན་པའི་བསམ་གཏན་དང་། ཏིང་ངེ་འཛིན་གྱི་དགེ་སྦྱོར་ཙམ་གྱི་འབྲས་བུས་ཡུལ་ཞིང་ཁམས་གཞན་དུ་འགྲོ་ཞིང་གྲོལ་་་་་་་བར་སེམས་ན། ཁྱབ་བརྡལ་ནམ་མཁའི་འཁོར་ཡུག་འགྲོ་འོང་གི་ཡུལ་དང་བདག་པོར་སེམས་པ་ནི་ཤིན་ཏུ་མགོ་འཁོར་ཞིང་བློ་རྨོངས་པར་་་གྱུར་བ་ཡིན་ནོ། །དེས་ན་ལམ་གང་ཡིན་ན་རང་ཐོག་ཏུ་རང་ས་བཟུང་བ་ཉིད་ལམ་ཡིན་ནོ། །རྟོགས་པ་གང་ཡིན་ན་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སོ་སོར་རྟོག་པའི་ཤེས་རབ་་་་ཀྱིས་གཏན་ལ་ཕབ་ནས། བདག་མེད་རྟོགས་པའི་ཤེས་རབ་མངོན་དུ་གྱུར་ཏེ་ཆོས་ཉིད་རང་གི་ངོ་བོ་དང་གནས་ལུགས་དང་ཡིན་ལུགས་་་་་་182

ཤེས་པ་ལ་ནི་རྟོགས་པ་ཉིད་ཡིན་ནོ། །གྲོལ་བ་གང་ཡིན་ན་རང་ངོ་རུ་རང་སངས་རྒྱས་པ་ལས། ཡུལ་འཕོ་བསྒྲོད་དང་གྲོལ་ས་གཞན་དུ་མི་རེ་བ་ནི་གྲོལ་བ་ངེས་པ་ཉིད་ཡིན་ནོ། །གྲོལ་ས་དང་གྲོལ་ཡུལ་གཞན་དུ་འཛིན་ཞིང་འབད་རྩོལ་བྱེད་པ་རྣམས་ནི་ཤིན་ཏུ་འཁྲུལ་བ་ཡིན་ནོ།།རྒྱུ་མཚན་དེའི་ཕྱིར་ན་རང་ཐོག་ཏུ་རང་དམ་བཅའ་བ་ལས་འབྲས་བུ་་གཞན་ཞིག་ལ་ཡིད་སྨོན་ཙམ་ཡང་མེད་པ་ནི་རྣམ་པར་ཐར་བའི་སྒོ་་་་་སྨོན་པ་མེད་པ་ཉིད་ཡིན་ནོ། །ཀྱེ་ཞེས་བོས་ཏེ་ཁྱེའུ་ཆུང་རིག་པའི་དབང་པོ་ཁྱོད་ཀྱིས་འདི་ལྟར་་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སེམས་ཉིད་་གཅིག་གིས་ཆིངས་པའི་ཚུལ་གྱིས་མཉམ་པ་ཉིད་དུ་རྟོགས་པར་བཤད་པ་རྣམས་ཀྱང་ཐོས་པ་ཙམ་གྱིས་གྲོལ་བར་མི་འགྱུར་ཏེ། བཤད་ཟིན་པ་དེ་དག་གི་གནས་ལུགས་དང་ཡིན་ལུགས་ཀྱི་ངང་ཚུལ་ལ་བརྟག་་་་་་དཔྱད་གོམས་འདྲིས་ཀྱི་སྒོ་ནས་རང་རྒྱུད་ལ་མྱོང་བ་གཏིང་ནས་ཐོན་་་པ་ཞིག་བྱས་ཏེ། སེམས་ཉིད་མི་འགྱུར་བའི་གདེང་ཚད་བཞི་མངོན་དུ་གྱུར་པར་མཛོད་ལ། རྗེས་སུ་འཇུག་པའི་སྐྱེས་བུ་སྔོན་སྨོན་ལས་འཕྲོ་འཛོམས་པ་རྫོགས་པ་ཆེན་པོའི་ཆོས་ལ་དབང་བྱེད་པའི་སྣོད་་་་་་་དང་ལྡན་པ་རིགས་ཅན་སྐལ་བཟང་རྣམས་ལ་འདི་དོན་ཚུལ་བཞིན་་་་དུ་སྟོན་ལ། དེ་དག་གིས་རྩེ་གཅིག་ཏུ་ཉམས་སུ་བླང་ན་རིག་འཛིན་རྩུ་1ཁུ

ཆེན་ཀ་རས་ཁོང་གི་དགོངས་རྒྱུད་ཀྱི་བྱིན་རླབས་ཐམས་ཅད། དཔེར་ན་སཱཙྪ་བསྐོལ་ཕོར་བཞིན་དུ་འཕོས་ཏེ། དུས་རིང་བོར་མི་ཐོགས་པར་ཚེ་ལུས་གཅིག་གིས་རྒྱལ་བ་རྡོ་རྗེ་འཆང་གི་གོ་འཕང་མངོན་དུ་་་་་བརྙེས་ནས་གྲོལ་བ་ཐོབ་པར་གདོན་མི་ཟའོ། །ཞེས་གསུངས་ཞིང་མི་སྣང་བར་ཡལ་ལོ། །༤ ཡོན་ཏན་མ་ལུས་པ་ནང་གདངས་ལྷུན་གྲུབ་རིན་པོ་ཆེའི་བདག་ཉིད་དུ་ཡོངས་སུ་གྲུབ་པའི་ཚུལ་བཤད་པ།བཞི་པ་ཡོན་ཏན་མ་ལུས་པ་ནང་གདངས་ལྷུན་གྲུབ་རིན་པོ་ཆེའི་་བདག་ཉིད་དུ་ཡོངས་སུ་གྲུབ་པའི་ཚུལ་བཤད་པ་ནི། ཡང་འོད་གསལ་ཉམས་ཀྱི་སྣང་ངོར་སོགས། དྲང་དོན་ཡིན་ནོ། །ཡང་འོད་གསལ་ཉམས་ཀྱི་སྣང་ངོར་འཇམ་དཔལ་སྨྲ་པའི་སེང་གེ་དང་ཞལ་་་་་་་མཇལ་བའི་ཚེ་ན། བདག་གིས་འདི་སྐད་ཞུས། ཀྱེ་ཞེས་བོས་ཏེ་སྟོན་པ་འཇིག་རྟེན་མགོན་པོ་ལགས། སྣོད་བཅུད་ཀྱི་སྣང་བ་ཐམས་ཅད་རང་སྣང་ལས་མི་གཞན་པའི་ངང་དང་ཚུལ་ཇི་ལྟ་བ་བཞིན་དུ་ཁོང་་་་་གིས་ཐག་ཆོད་ཀྱང་། སངས་རྒྱས་ཐམས་ཅད་ཀྱི་མིང་དང་ཞིང་ཁམས་ཐ་དད་དུ་ཡོད་པ་རྣམས་ཡུལ་རང་རྒྱུད་དུ་གྲུབ་དང་མ་གྲུབ་་་་་པའི་ཚུལ་བདག་ལ་བསྟན་དུ་གསོལ། ཞེས་ཞུས་པའི་ཚེ་ན། སྟོན་པ་1ཚི

ཉིད་ཀྱིས་བཀའ་བསྩལ་པ། ཀྱེ་སྐྱེས་བུ་ཆེན་པོ་ཁྱོད་ཉོན་ཅིག གཞིའི་ཆོས་སྐུ་བདེ་གཤེགས་སྙིང་པོའི་ནང་གདངས་ལྷུན་གྲུབ་རིན་པོ་ཆེའི་་་་ཡོན་ཏན་ཐམས་ཅད་ལ་གཞི་བྱས་ཏེ། སངས་རྒྱས་དང་སངས་རྒྱས་ཀྱི་ཞིང་དང་ལྷ་ཡབ་ཡུམ་གཞལ་ཡས་ཁང་དང་བཅས་པར་བསྟན་པ་་་རྣམས་གཞི་རང་ལ་རང་ཆས་སུ་རྫོགས་པ་ནི་ཤེས་རབ་དང་། ཡུལ་གཞན་ཞིག་ཏུ་དེ་ལྟར་གྲུབ་པར་བསྟན་པ་ནི་ཐབས་ཡིན། གཞི་རང་ལ་སྐུ་དང་ཡེ་ཤེས་ཡོན་ཏན་ཐམས་ཅད་རྫོགས་པར་བྱས་པ་ནི་དོན་་་་་དམ་པ་དང་། གཞན་དུ་ཡུལ་སྣོད་བཅུད་ཅན་ཡོད་པར་འཆད་པ་ཀུན་རྫོབ་ཡིན། དེ་བཞིན་དུ་ཡང་གཞི་བདེ་གཤེགས་སྙིང་པོ་རང་གི་ལྷུན་གྲུབ་སྐུ་དང་ཡེ་ཤེས་ཀྱི་རོལ་བ་ནི་ངེས་པའི་དོན་དང་། ཡུལ་གཞན་དུ་སངས་རྒྱས་ཀྱི་ཞིང་དང་ལྷ་ཕོ་མོའི་མིང་དང་དངོས་པོ་་་་་་་་མཚན་མ་ཅན་དུ་འཆད་པ་ཐམས་ཅད་དྲང་དོན་ཡིན་ནོ། །འཁོར་བའི་སྒོར་བསྟུན་ནས་སོགས། མ་འདས་པའོ། །འཁོར་བའི་སྒོར་བསྟུན་ནས་དོན་དམ་ཀུན་རྫོབ་ཏུ་བསྟན་པ་ནི་འདི་ལྟ་སྟེ།སྤྱིར་འཁོར་འདས་གཉིས་ཀ་ལྷུན་གྲུབ་རིན་པོ་ཆེའི་རྩལ་ལས་ཤར་བ་་་དང་། བདེ་གཤེགས་སྙིང་པོའི་རང་རྩལ་ཁོ་ན་ཡིན་ཏེ། འཁོར་འདས་ཐམས་ཅད་རང་གི་ཆོ་འཕྲུལ་ལས་མ་འདས་པའི་ཕྱིར་རོ། །དེས་ན་གདུལ་བྱ་རྟག་འཛིན་ཅན་རྣམས་ཀུན་རྫོབ་རྩོལ་བཅས་ཀྱི་ལམ་ལ་་་་་་་185

བརྟེན་ནས། དོན་དམ་སྤྲོས་བྲལ་གྱི་དབྱིངས་སུ་ཁ་དྲངས་པའི་ཐབས་སུ་འཁོར་བའི་སྒོ་དང་བསྟུན་ནས་འཆད་པ་ཐམས་ཅད་ཀུན་རྫོབ་་་་་་་ཡིན་ནོ། །དེས་ན་སེམས་ཅན་འཁྲུལ་བའི་སྣང་ཆ་ལའང་བསོད་ནམས་བསགས་པའི་སྒོ་དུ་མར་ཤར་བ་ཡིན་ཏེ། དཔེར་ན་ཕྱག་འཚལ་བ་ལྟ་བུ་ལ་ཡང་ཡར་ལངས་པ་དང་སར་སྡོད་པ་ཙམ་ནི་བསོད་ནམས་བསགས་པ་མ་ཡིན་ཀྱང་། ཕྱག་འཚལ་བསམ་པའི་དད་གུས་དང་མོས་པ་བྱེད་པའི་རྣམ་རྟོག་དཀར་པོ་ཞིག་སྐྱེས་པ་དེས་བསོད་་་་་་ནམས་ཀྱི་ཕུང་པོ་བསྐྱེད་པའི་དོན་ཡང་། གཞི་བདེ་བར་གཤེགས་པའི་ཉག་ཕྲན་གཅིག་ཡིན་པའི་ཕྱིར་དང་། དེ་བཞིན་དུ་སྐོར་བ་བྱེད་པའང་གོམ་པའི་འདེགས་འཇོག་ཙམ་དང་། ཡོན་ཆབ་ཕུལ་བ་ཡང་ཆུ་ཕོར་འཇལ་བྱེད་པ་དང་། ངག་གིས་བཟླས་བརྗོད་བྱེད་པ་ཡང་ཚིག་ལབ་ལབ་བྱས་པ་ཙམ་ནི་དགེ་བ་མ་ཡིན་ཏེ། དེ་དག་ལ་རྣམ་རྟོག་དཀར་དུང་ངེ་བ་ཞིག་སྐྱེ་བ་དེ་ཆོས་སྐུ་བདེ་གཤེགས་སྙིང་པོའི་་་་་ཉག་ཕྲན་གཅིག་ཡིན་པས་དོན་གྱི་དགེ་བར་འགྱུར་བ་ཡིན། དེ་བཞིན་དུ་མི་དགེ་བའི་ལས་ཤིག་བསགས་པ་ལ་ཡང་། གཞི་སེམས་

པའམ། དེ་ལ་རྗེས་སུ་ཡི་རང་བྱས་པས་མི་དགེ་བར་འགྱུར་བ་དང་།དེ་བཞིན་དུ་རྨི་ལམ་དུ་ཡང་ལྷ་ཁང་ལྟ་བུ་ལ་བསོད་ནམས་བསགས་པ་མིས་ནས་སང་ཉིན་ངས་དེ་ལྟར་བྱས་སོ་སྙམ་པའི་དགའ་བ་བྱས་ན་་་་་དགེ་བར་འགྱུར་བ་དང་། སྡིག་པ་ཡང་དེ་བཞིན་ནོ། །རྣམ་རྟོག་བཟང་ངན་གང་ཤར་ཡང་ཐམས་ཅད་བདེ་བར་གཤེགས་པའི་ཉག་་་་་ཕྲན་གཅིག་ཡིན་པས། དགེ་སྡིག་དང་། བདེ་སྡུག་གི་སྣང་བ་སྣ་ཚོགས་པར་ཤར་བ་ཡང་དེའི་དོན་ཡིན་ནོ། །དེར་མ་ཟད་ཕྱི་རོལ་མུ་སྟེགས་པས་ཀྱང་རང་འབྲས་རེ་རློམས་ནས་རང་ལམ་ལ་འབད་རྩོལ་་་་བྱས་པས་རང་འབྲས་རེ་ཐོབ་པར་འགྱུར་བ་ཡིན་པས། དེས་ཀྱང་རང་ལམ་ནས་བདེན་པ་དང་། བདེ་བར་གཤེགས་པའི་སྙིང་པོ་ཅན་དེའི་ཉག་ཕྲན་རེ་ཡིན་པས་མུ་སྟེགས་པ་ལ་ཡང་སྨད་པར་མི་བྱའོ། །ཞེས་གསུངས། དེ་བཞིན་དུ་བོན་པོ་ལ་ཡང་ནང་བའི་བཀའ་ཆེན་ལ་འདྲ་བླང་ནས་ཁམས་ཆེན་ཟེར་བ་ཞིག་ཡོད་པ་ཡིན། ཤིན་ཏུ་བརྩོན་པ་དང་ལྡན་ན་བོ་ལེབ་རྟོགས་ལྡན་ཟེར་བ་ཞིག་ཨ་ཁྲིད་ཐིག་ལེ་ཉེར་་་་གཅིག་གི་སྒོ་ནས་འཇའ་ལུས་སུ་འགྲུབ་པར་བཤད་པས་ན་བོན་པོ་ལ་་ཡང་སྨད་པར་བྱ་བ་མ་ཡིན་གསུངས། དེ་བཞིན་དུ་ཉན་ཐོས་ཐེག་པ་ནས་ཐེག་པ་ཐམས་ཅད་ཀྱང་བདེ་གཤེགས་སྙིང་པོ་ལ་ལམ་བྱས་པས།ཁམས་དང་དབང་པོ་བསམ་པའི་བྱེ་བྲག་གི་རང་འབྲས་རེ་ཀུན་ལ་་་་་་187

ཐོབ་པ་ཡོད་པས་ཐམས་ཅད་བདེན་པ་ཡིན་ཡང་། དེ་དག་ཐམས་ཅད་ཀྱིས་བདེ་བར་གཤེགས་པའི་སྙིང་པོ་ལས་རང་ལམ་རེ་བྱས་ཡང་་་ལམ་དངོས་ནི་སུས་ཀྱང་མཐོང་བ་མེད་དེ། དཔེར་ན་རྒྱ་མཚོ་ཆེན་པོ་ལ་སེམས་ཅན་བསམ་གྱིས་མི་ཁྱབ་པས་ཁ་དང་སྟོ་བ་ཆེ་ཆུང་གིས་རང་སྐལ་རེ་ལོངས་སུ་སྤྱོད་ནའང་། རྒྱ་མཚོ་ཧུབ་ཀྱིས་ལོན་པའི་དུས་མེད་པ་ལྟར་ཡིན་ནོ། །སེམས་བསྐྱེད་པ་ཡང་ལས་དང་པོ་པ་རྣམས་ཀྱིས་བློ་རྒྱ་བསྐྱེད་པའི་ཐབས་བསམ་གྱིས་མི་ཁྱབ་པ་ཡིན་པས་སེམས་་་་་་་་་བསྐྱེད་པ་ནི་ལས་དང་པོ་པ་ལ་གལ་ཤིན་ཏུ་ཆེ། ལུས་ངག་གི་དགེ་བ་བརྒྱ་སྟོང་ཁྲི་འབུམ་གྱིས་ཀྱང་ཆར་མི་ཕོད་པ་ཡིན་ཀྱང་། སྟོང་ཉིད་རྟོགས་ན་སྙིང་རྗེ་གཞན་ནས་བསྒོམ་མི་དགོས་མོད། འོན་ཀྱང་དེང་སང་ཕལ་ཆེར་གྱིས་སྟོང་ཉིད་རྟོགས་ཀྱང་སྙིང་རྗེ་གཞན་ནས་བསྒོམ་་་་དགོས་ཟེར་བ་རྣམས་ནི་མེ་རང་ལ་ཡོད་ཀྱང་ཚ་བ་གཞན་ནས་འཚོལ་་དགོས་ཟེར་བ་དང་འདྲ་བ་ཡིན། སྟོང་ཉིད་རྟོགས་པའི་རྣལ་འབྱོར་པ་དེ་ལ་སྙིང་རྗེ་སའི་ཡུལ་དང་། སྙིང་རྗེ་མཁན་གཉིས་ཐ་དད་པར་མེད་དེ་ཡུལ་མེད་ཟང་ཐལ་ཆེན་པོར་སོང་བས་ན་དོན་དམ་བྱང་ཆུབ་་ཀྱི་སེམས་མངོན་དུ་གྱུར་བ་ཡིན། དེ་ལས་གཞན་པའི་རྣམ་རྟོག་ཞིག་གིས་གཞི་ལ་ལྷན་པ་འདེབས་པ་ནི་སངས་རྒྱས་སེམས་ཅན་ལ་རེ་བ་་་་་ཡིན་པས་ཤིན་ཏུ་ཐབས་རྡུག་པ་ཡིན། སངས་རྒྱས་ཀྱི་བཀའ་ལ་188

མཐར་ཐུག་ཏུ་མེད་དེ། དྲང་དོན་དང་། ངེས་དོན་དང་། ལྡེམ་དགོངས། དགོངས་མིན་སོགས་བསམ་གྱིས་མི་ཁྱབ་པས། སངས་རྒྱས་ཀྱི་གསུང་ཚིག་བཞི་ཙམ་ལ་ཡང་མཁས་པ་མང་པོས་འགྲེལ་པ་བྱས་་་་་་ཀྱང་དོན་རྟོགས་པ་ནི་ཤིན་ཏུ་དཀའ། དཔེར་ན་རྒྱ་མཚོ་ལ་སེམས་ཅན་མང་པོས་བཏུང་ཡང་ཧུབ་ཀྱིས་མི་ལོན་པ་ལྟ་བུ་ཡིན། ཐམས་ཅད་རང་སྣང་དང་བདེ་བར་གཤེགས་པའི་ཆོ་འཕྲུལ་ལས་མ་འདས་་་་སོ། །འཇམ་དཔལ་གྱིས། ས་ལ་སྲོག་ཏུ་འདུ་ཤེས་པ་དང་། །ཆུ་ལ་སྲོག་ཏུ་འདུ་ཤེས་པའོ། །ཞེས་གསུངས་པ་བཞིན། སེམས་ཅན་ལ་ལ་དག་གིས་ས་ལ་སྲོག་ཏུ་འདུ་ཤེས་པ་དང་། ལ་ལས་ཆུ་ལ་སྲོག་ཏུ་འདུ་ཤེས་པ་དང་། ལ་ལས་རླུང་ལ་སྲོག་ཏུ་འདུ་ཤེས་པ་དང་། ལ་ལས་ནམ་མཁའ་ལ་སྲོག་ཏུ་འདུ་ཤེས་པ་སོགས་ཡིན་ཏེ། ད་ལྟ་བཅུད་ལེན་གྲུབ་པའི་རྣལ་འབྱོར་དག་གིས་ཀྱང་རླུང་དང་ནམ་མཁའ་སོགས་ཟས་སུ་་་་བསྒོམ་པས་འཚོ་བ་ལྟ་བུ་ཡིན། དེའི་ཕྱིར་ན་གདུལ་བྱ་སྐལ་མེད་རྟག་འཛིན་ཅན་རྣམས་ཀུན་རྫོབ་རྩོལ་བཅས་ཀྱིས་ལམ་ལ་ཁ་དྲངས་ནས་་་་དོན་དམ་རྩོལ་མེད་ཀྱི་དབྱིངས་སུ་འདྲེན་པའི་ཐབས་ལ་དགོངས་ནས།གཞི་བདེ་གཤེགས་སྙིང་པོའི་སྐུ་དང་ཡེ་ཤེས་ཐམས་ཅད་མཚན་མར་་་་བཅོས་ཏེ་བསྒྲུབ་བྱའི་ལྷ་དང་གཞལ་ཡས་ཁང་སོགས་འཁོར་བའི་སྒོ་་་་189

དང་བསྟུན་ནས། ཡུལ་ཕ་གི་བ་ཞིག་ན་ཞིང་ཁམས་ཞེས་བྱ་བའི་ཡུལ་ཡངས་པ་ཅན་ཞིག་ཡོད་པར་བསྟན་ནས་འཆད་པ་ཐམས་ཅད་ཐབས་ཀྱི་ལམ་ཡིན་ནོ། །དེ་ལ་མི་རྣམས་རུས་ལ་ཞེན་ནས་དམུ་ཙ(ཚ)སྒ།ཨ་ལྕགས་འགྲུ(འབྲི)། ཨ་སྤོ་སྡོང(སྡོང)། བསེ་ཁྱུང་དབྲ། དབའ་སྣ(ཟླ)གཉིས་གཅིག་ཏུ་བརྩིས་པའི་རུས་ཆེན་ལྔའི་རྒྱུད་ལ་འཁྲུལ་བ་་རྣམས་འདྲེན་པའི་ཕྱིར་དུ། རྒྱལ་བ་ཐམས་ཅད་ཀྱང་སྐུ་ལྔའི་ཆིངས་ཀྱིས་བཅིང་ནས་བསྟན་པ་ནི། དེ་ལྟར་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་གཞི་དབྱིངས་སྟོང་ཉིད་སྤྲོས་པ་དང་བྲལ་བའི་ཀློང་ཆེན་པོར་སྣོད་བཅུད་ཀྱིས་བསྡུས་པའི་ཆོས་ཐམས་ཅད།དཔེར་ན་རྒྱ་མཚོའི་གཟའ་སྐར་ཐམས་ཅད་ཀྱི་ཆོས་ཉིད་ཆུ་ཡིན་པ་་་་་་དང་། སྣོད་བཅུད་ཐམས་ཅད་ཀྱི་ཆོས་ཉིད་ནམ་མཁའ་ཡིན་པ་བཞིན་དུ། ཆོས་ཅན་གྱི་སྣང་བ་ཐམས་ཅད་གཞིའི་ཆོས་ཉིད་ལས་མི་གཞན་པར་མ་བཅོས་རང་ཆོས་སུ་ཡོད་པའི་ཆོས་ཉིད་ཆེན་པོ་དེ་ལ་་་་་ཆོས་དང་། ཁམས་དང་དབང་པོའི་བྱེ་བྲག་བསམ་གྱིས་མི་ཁྱབ་པ་དང་། ལམ་གྱི་འཇུག་སྒོ་བསམ་གྱིས་མི་ཁྱབ་པ་དང་། ཉམས་ཀྱི་མྱོང་བ་བསམ་གྱིས་མི་ཁྱབ་པ་དང་། འབྲས་བུའི་ཐོབ་བྱ་བསམ་གྱིས་མི་ཁྱབ་པ་བསགས་ཏེ་སྲུང་བ་ལྟ་བུར་རང་ཆས་སུ་ཡོད་པ་ལ་ནི་སྐུ་ཞེས་་་བརྗོད་དོ། །190

གཞི་བདེ་གཤེགས་སྙིང་པོའི་དབྱིངས་སུ་ལྷུན་གྲུབ་སྐུ་དང་ཡེ་་་་་་་ཤེས་ཡོན་ཏན་གྱི་རོལ་བ་ཐམས་ཅད་གཞིའི་ཆོས་ཉིད་ཆེན་པོར་ཡེ་་་་་་ནས་ལོངས་སྤྱོད་དུ་རང་ཆས་སུ་རྫོགས་པ་ལ་ལོངས་སྤྱོད་རྫོགས་པ་་་་་་དང་། སེམས་ཅན་མ་རིག་ལས་ཉོན་གྱིས་བསྒྲིབས་པ་རྣམས་ལའང་ངར་འཛིན་གྱི་ཤེས་པ་སྐྱེས་ཙམ་ནས་རྨི་སྣང་དང་འདི་སྣང་དང་ཕྱི་་་་་མའི་སྣང་བ་ཐམས་ཅད་དང་། སྣོད་བཅུད་འདོད་ཡོན་ཐམས་ཅད་བྱ་བས་མ་བྱས་རྩོལ་བས་མ་བསྒྲུབ་པར་ལོངས་སྤྱོད་དུ་རང་རྫོགས་པ་་དང་། སངས་རྒྱས་པའི་ཚེ་ནའང་དག་པ་དང་གྲོལ་བ་ལྷུན་གྲུབ་སྐུ་དང་ཡེ་ཤེས་ཀྱི་རོལ་བ་ཐམས་ཅད་བྱ་བས་མ་བྱས་རྩོལ་བས་མ་བསྒྲུབ་པར་ལོངས་སྤྱོད་དུ་རང་ཆས་སུ་རྫོགས་པས་ན་ལོངས་སྤྱོད་རྫོགས་པ་་་དང་། ཤེས་རབ་དང་ཡེ་ཤེས་ཡོན་ཏན་ཐམས་ཅད་སྲུང་བ་ལྟ་བུར་ལྷུན་གྱིས་གྲུབ་པའི་ཕྱིར་ན་སྐུ་ཞེས་བྱའོ། །གཞི་བདེ་གཤེགས་སྙིང་པོའི་ངང་ལས་སྤྲུལ་པ་འགྱེད་སྙམ་གྱི་བློ་་་ཡིད་མ་གཡོས་ཤིང་། གཞི་རང་ལས་མི་གཞན་པའི་སྟོན་པ་སྤྲུལ་སྐུ་དང་། བཟོ་སྤྲུལ་སྐུ་དང་། སྐྱེ་བ་སྤྲུལ་སྐུ་དང་། བེམ་པོ་སྤྲུལ་སྐུ་རྣམས་ནི་ངར་འཛིན་གྱི་ཤེས་པ་ཆུ་སྣོད་ལྟ་བུ་དང་། བདེ་གཤེགས་སྙིང་པོའི་དབྱིངས་ཀྱི་ཡོན་ཏན་ནམ་མཁའི་གཟའ་སྐར་ལྟ་བུ་དུས་འཛོམས་པའི་ཚེ་རྟེན་འབྲེལ་སྤྲུལ་བ་རྣམ་བཞིར་སྣང་བ་ཡིན་ཏེ། སྟོན་པ་སྤྲུལ་སྐུ་ནི།191

རང་གི་ངར་འཛིན་གྱི་ཆུ་སྣོད་དྭངས་མ་ལ་བདེ་གཤེགས་སྙིང་པོ་་་་་་་་དབྱིངས་ཀྱི་རོལ་བ་ནམ་མཁའི་གཟའ་སྐར་ལྟ་བུར་འཆར་བ་ནི། ད་ལྟ་རང་ལ་རང་གནས་ཀྱི་ཡེ་ཤེས་ཀྱི་དོན་སྟོན་པར་བྱེད་པའི་བླ་མ་་་་་་དགེ་བའི་བཤེས་གཉེན་དང་། དེ་བཞིན་དུ་ཡི་གེ་ལ་བརྟེན་ནས་རྟོགས་ཀྱང་འདྲ་ལ། ཉིན་སྣང་མཚན་སྣང་ཉམས་སོགས་ལ་བརྟེན་ནས་རང་གནས་མངོན་དུ་གྱུར་བའི་ཐབས་སོགས་ལ་གདུལ་བྱ་རང་་་་སྣང་གི་སྟོན་པ་རང་ལ་སྣང་བ་ཡིན་ནོ། །སྐྱེ་བ་སྤྲུལ་སྐུ་ནི། རང་གི་ངར་འཛིན་གྱི་རྣམ་པར་རྟོག་པ་ལས་སྐྱེས་པའི་བདག་ལ་གྲོགས་སུ་ལོངས་སྤྱོད་པའི་ཡུལ་དུ་རང་ལྟ་བུའི་་་་་་རྐང་གཉིས་དང་། གཞན་ལྟ་བུའི་རྐང་མང་དང་། རྐང་མེད་དང་།འདབ་ཆགས་དང་། སྡེར་ཆགས་དང་། མིག་ཆགས་དང་། ཁ་ལ་རྭ་ཅོ་ཅན་དང་། མགོ་ལ་རྭ་ཅོ་ཅན་ལ་སོགས་པ་སྲོག་ཆགས་རྣམ་པ་སྣ་ཚོགས་པ་སྐྱེ་འཆི་འགྲོ་འོང་གི་རྣམ་འགྱུར་ལྟར་རྒྱུན་མི་ཆད་པར་སྣང་་བ་ཐམས་ཅད་སྐྱེ་བ་སྤྲུལ་སྐུ་ཞེས་བརྗོད་དོ། །བཟོ་སྤྲུལ་སྐུ་ནི། བསོད་ནམས་བསགས་པའི་སྐྱེས་བུའི་ངར་འཛིན་གྱི་ཆུ་སྣོད་དྭངས་མ་ལ། སྐུ་རྟེན་རིས་སུ་བྲིས་པ། འབུར་དུ་བཏོད་པ། གསུང་རྟེན་གླེགས་བམ་དང་། ཐུགས་རྟེན་མཆོད་རྟེན་སོགས་རང་གི་བདེ་གཤེགས་སྙིང་པོའི་སྤྲུལ་བ་རང་ལ་ཤར་བ་བཟོ་་་་་་192

སྤྲུལ་སྐུ་ཞེས་བརྗོད་དོ། །བེམ་པོ་སྤྲུལ་སྐུ་ནི། བདག་སྣང་ཙམ་ཉིད་ནས་བདག་གི་ལོངས་སྤྱོད་ཀྱི་ཡུལ་དུ་གྱུར་པ་གོས་དང་རྒྱན་དང་ཆས་ཀ་ལ་སོགས་པའི་མཁོ་བའི་ཡོ་བྱད་དང་། མི་མཁོ་བའི་རྫས་དངོས་པོ་བསམ་གྱིས་མི་ཁྱབ་པ་སྣང་བའི་ཆོས་རྣམས་ནི་བེམ་པོ་སྤྲུལ་སྐུ་ཞེས་བརྗོད་པ་ཡིན།སྤྲུལ་སྐུ་རྣམ་པ་བཞི་པོ་དེ་དག་ནི་ངར་འཛིན་གྱི་ཤེས་པའི་ཡུལ་་་་དུ་གྱུར་བའི་ཀློང་དུ་བདེ་གཤེགས་སྙིང་པོའི་སྤྲུལ་བ་རང་ཤར་བ་ནི་ཆུ་སྣོད་དང་ནམ་མཁའི་གཟའ་སྐར་ཤར་བ་རྒྱུ་རྐྱེན་ལྷན་གཅིག་ཚོགས་་་་པ་ལ་རྟེན་འབྲེལ་ཆུའི་གཟའ་སྐར་ལྟ་བུར་སྣང་བ་ཡིན་པས། གདུལ་བྱའི་བདག་འཛིན་དབྱིངས་སུ་མ་ཞིག་གི་བར་དུ་སྤྲུལ་པའི་སྐུ་ཡང་་་་་་རྒྱུན་མི་ཆད་པར་འཆར་བ་ནི། དཔེར་ན་ཆུ་དྭངས་གསལ་ལའང་ཆུ་དེ་མ་སྐམ་གྱི་བར་དུ་གཟུགས་བརྙན་ངེས་པ་མེད་པར་རྒྱུན་མི་ཆད་་་་་པར་སྣང་བ་ལྟ་བུ་ཞིག་ཡིན། དོན་ལ་སྣོད་བཅུད་སྐུ་གསུམ་གྱི་རོལ་བ་ལས་མ་འདས་པ་ཞིག་ཡིན་ཏེ།ངོ་བོ་སྟོང་བའི་སོགས། ལམ་ཞེས་བྱའོ། །དེ་ཡང་ངོ་བོ་སྟོང་པའི་ཆ་ལ་ཆོས་སྐུ། རང་བཞིན་ལྷུན་གྲུབ་ཀྱི་ཆ་ལ་ལོངས་སྐུ། སྣང་བ་ཐམས་ཅད་མ་འདྲེས་སོ་སོར་སྣང་བའི་ཆ་ལ་སྤྲུལ་སྐུ་དང་། དེས་ན་མ་དག་འཁོར་བར་སྣང་བའི་རང་དུས་ཉིད་ནས་རྒྱལ་བ་ཐམས་ཅད་་་193

ཀྱི་སྐུ་གསུང་ཐུགས་ཀྱིས་མ་བསྡུས་པའི་ཆོས་ནི་གང་ཡང་མེད་དེ།དག་པ་རབ་འབྱམས་སུ་ཡེ་སངས་རྒྱས་པ་ཡིན། ཇི་ལྟར་ཡིན་ཞེ་ན་སྣང་བ་ཐམས་ཅད་སྐུའི་དབྱིངས་དང་། ལྷུན་གྲུབ་གསུང་གི་དབྱིངས་དང་། ངོ་བོ་ཐུགས་ཀྱི་དབྱིངས་སུ་རྫོགས་པ་དང་། དེ་བཞིན་དུ་འདོད་ཁམས་སྤྲུལ་སྐུའི་དབྱིངས་དང་། གཟུགས་ཁམས་ལོངས་སྐུའི་དབྱིངས་དང་། གཟུགས་མེད་ཁམས་ཆོས་སྐུའི་དབྱིངས་སུ་ཡེ་ནས་དག་ཟིན་པ་ཡིན་ནོ། ། ་དེ་བཞིན་དུ་གཞི་ཉིད་འཁོར་འདས་ཐམས་ཅད་ཀྱི་ངོ་བོར་གྱུར་་་ཅིང་ངོ་བོ་ཉིད་དུ་ཐམས་ཅད་རོ་གཅིག་པས་ངོ་བོ་ཉིད་ཅེས་བྱའོ། །དེ་ཡང་ཆོས་ཉིད་རྣམ་པར་མི་རྟོག་པའི་ཡེ་ཤེས་བདེ་བར་གཤེགས་པ་་ཐམས་ཅད་ཀྱི་སྙིང་པོ་གཅིག་ཏུ་དྲིལ་བའི་བདག་ཉིད་ཆེན་པོ་འདི།འཁོར་འདས་ཐམས་ཅད་ངོ་བོ་ཉིད་དུ་རོ་གཅིག་པའི་དབྱིངས་ཉིད་་་་ངོ་བོ་ཉིད་དང་། ངོ་བོ་ཉིད་ཀྱི་དབྱིངས་དེར་ཡེ་ཤེས་ཡོན་ཏན་ཐམས་ཅད་བསགས་ནས་སྲུང་བ་ལྟ་བུར་ཡོད་པ་ལ་སྐུ་ཞེས་བརྗོད། དེ་བཞིན་དུ་དུས་གསུམ་འཕོ་བ་མེད་ཅིང་ངོ་བོ་གཞན་དུ་མི་འགྱུར་བས་་མི་འགྱུར་རྡོ་རྗེ་སྟེ། གཞི་བདེ་བར་གཤེགས་པའི་སྙིང་པོ་དུས་གསུམ་ཀུན་ཏུ་གཡོ་བ་དང་འཕོ་འགྱུར་མེད་པ་བཟང་ངན་གང་དུའང་མི་་་་་་འགྱུར་བས་མི་འགྱུར་བ་དང་། མི་ཤིགས་པ་རྡོ་རྗེའི་ཆོས་བདུན་དང་194

ལྡན་པས་རྡོ་རྗེ་ཞེས་བྱ་སྟེ། དེ་ཡང་ཉོན་མོངས་པ་དང་ལས་ཉོན་བག་ཆགས་ཐམས་ཅད་ཀྱིས་མི་ཆོད་པ་དང་། ཡུལ་དང་རྐྱེན་ཐམས་ཅད་ཀྱིས་ནམ་ཡང་མི་ཤིགས་པ་དང་། འཁོར་འདས་ཐམས་ཅད་ཀྱི་ཡེ་གཞི་ཆེན་པོར་རང་ངོ་ཀ་དག་ཏུ་གནས་པས་བདེན་པ། སྐྱོན་ངན་པ་ཐམས་ཅད་དང་ཡོན་ཏན་བཟང་པོ་གང་གིས་ཀྱང་སླད་མི་འཇུག་་་་་་་་པས་སྲ་བ། དུས་གསུམ་དུ་གནས་དང་དུས་ཀྱི་མི་འཕོ་བར་གཡོ་འགུལ་དང་བྲལ་བས་བརྟན་པ། ཤེས་བྱའི་སྒྲིབ་པ་ཕྲ་མོ་ཡན་ཆད་ཆོས་ཉིད་རྒྱུ་འབྲས་ལས་འདས་པའི་དབྱིངས་སུ་འབིག་ནུས་པས་་་་་་་་ཐམས་ཅད་དུ་ཐོགས་པ་མེད་པ། འཁོར་འདས་གང་གིས་བསྒྱུར་དུ་མི་བཏུབ་པས་ཐམས་ཅད་ལས་མ་ཕམ་པ་སྟེ་རྡོ་རྗེའི་ཆོས་བདུན་དང་་ལྡན་པ་ཡིན་ནོ། །དཔེར་ན་ཀུན་རྫོབ་རྫས་ཀྱི་རྡོ་རྗེ་ལ་ཡང་རྡོ་རྗེའི་དམ་བཅའ་བཞི་དང་ལྡན་པར་བཤད་དེ། དེ་ཡང་ལྷ་ཚངས་པ་དང་བརྒྱ་བྱིན་ལ་སོགས་པ་རྣམས་ཀྱི་ཕྱག་མཚན་རྣམས་འཕེན་མི་སྲིད། འཕང་བས་མི་ཕོག་མི་སྲིད། ཕོག་པས་མི་ཆོད་མི་སྲིད། ཆོད་ཚད་མི་འཆི་མི་སྲིད་པ་བཞིན་དུ། དོན་དམ་མི་ཤིགས་པའི་རྡོ་རྗེ་ལ་ཡང་། རྡོ་རྗེའི་དམ་བཅའ་བཞི་དང་ལྡན་ཏེ། དེ་ཇི་ལྟར་ཡིན་ཞེ་ན་དོན་དམ་པའི་གནས་ལུགས་དང་ཡིན་ལུགས་ཐམས་ཅད་ཚུལ་བཞིན་དུ་སྔོན་སྨོན་ལས་འཕྲོ་195

འཛོམས་པའི་སྐལ་ལྡན་སྐྱེས་བུ་རྣམས་ཀྱིས་རྟོགས་པ་མ་གཏོགས།སེམས་ཅན་གང་རུང་རུང་དག་གིས་འདིའི་དོན་རྟོགས་མི་སྲིད་པ་་་་་་་དང་། ཚུལ་བཞིན་རྟོགས་ནས་ཉམས་སུ་བླང་ན་འཁོར་འདས་མཉམ་ཉིད་དུ་རོལ་བའི་གདེང་མི་ཐོབ་མི་སྲིད་པ་དང་། གདེང་བཞིའི་དྲོད་ཚད་ཐོབ་ཚེ་སྐུ་གསུམ་མཉམ་ཉིད་ཀྱི་དབྱིངས་སུ་མི་གྲོལ་མི་སྲིད་པ་་་་་དང་། གྲོལ་ཚད་ནང་གསལ་གཞོན་ནུ་བུམ་སྐུར་སངས་མི་རྒྱས་མི་སྲིད་པས་རྡོ་རྗེའི་དམ་བཅའ་བཞི་དང་ལྡན་པ་ཡིན་པས་ན་མི་འགྱུར་་རྡོ་རྗེའི་སྐུ་ཞེས་བརྗོད་པ་སྟེ། དོན་ལ་སྐུ་ལྔ་པོ་དེ་དག་གཞི་རང་ལས་མི་གཞན་པར་རང་ཆས་སུ་ཡོད་པར་བསྟན་པ་ནི་དོན་དམ་པ་ཡིན་ཏེ།དེ་དག་ཡུལ་གཞན་དུ་སྐུ་དང་ཞིང་ཁམས་ལ་སོགས་པ་ཐ་དད་དུ་ཡོད་པར་འཆད་པ་རྣམས་ནི་ཀུན་རྫོབ་དྲང་དོན་ཐབས་ཀྱི་ལམ་ཞེས་བྱ་་་་་་བར་བསྟན་པའོ། །འགྲོ་བ་མི་རྣམས་སོགས། ཁྱབ་པ་ལ་བརྗོད་པའོ། །འགྲོ་བ་མི་རྣམས་རིགས་ལ་མངོན་པར་ཞེན་ནས་གྲོང་ཁྱེར་འབུམ་ཕྲག་ཡན་ཆད་ཀྱི་གཙོ་བོ་ལ་རྒྱལ་རིགས་དང་། ཁྲི་ཕྲག་མན་ཆད་ཀྱི་གཙོ་བོ་ལ་རྗེ་རིགས་དང་། འབངས་ཀྱི་རིགས་སུ་གཏོགས་པ་ལ་འབངས་རིགས།སྤྱོད་པ་དང་ཁ་ཟས་གཙང་མར་བཟའ་བ་དང་བློ་དཀར་པོའི་ཕྱོགས་་་སུ་ངེས་པ་ལ་བྲམ་ཟེའི་རིགས། ཤ་ཁྲག་ལ་ཟས་སུ་སྤྱོད་ཅིང་སྤྱོད་པ་196

ནག་པོར་སྤྱོད་པ་ལ་གདོལ་བའི་རིགས་ཏེ། དེ་ལྟར་རིགས་ལྔར་ཞེན་པ་བཟློག་ཅིང་ཁ་དྲངས་པའི་ཕྱིར་དུ། དེ་དང་ཚུལ་བསྟུན་ཏེ་ལྷ་ལ་ཡང་རིགས་བརྗོད་པ་ནི། གཞིའི་ངོ་བོར་དུས་གསུམ་གྱི་རྒྱལ་བ་ཐམས་ཅད་གཉིས་སུ་མེད་པར་རོ་གཅིག་པའི་དབྱིངས་ཆེན་པོ་མ་་་་་་་རིགས་པའི་བག་ཆགས་ཀྱི་དྲི་མ་དབྱིངས་སུ་སངས་པས་སངས ཡེ་ཤེས་དང་ཡོན་ཏན་གྱི་ངང་རྒྱས་པས་ན་རྒྱས། ངོ་བོའི་ཆ་ལས་འཕྲུལ་བ་སྣ་ཚོགས་པར་བཀོད་པ་ལ་རིགས་ཞེས་བརྗོད་དོ། །དེ་བཞིན་དུ་གཞི་གཞོམ་གཞིག་ཐམས་ཅད་དང་བྲལ་བའི་མི་ཤིགས་པ་རྡོ་རྗེའི་་་་་་་ཆོས་བདུན་དང་ལྡན་པས་རྡོ་རྗེ་དང་། མི་ཤིགས་པ་རྡོ་རྗེ་ལྟ་བུའི་ཆ་ལས་འཕྲུལ་སྣ་ཚོགས་པར་བཀོད་པ་རྡོ་རྗེའི་རིགས་ཞེས་བརྗོད་དོ། །རིན་ཆེན་རིགས་ནི་དཔེར་ན་ཡིད་བཞིན་གྱི་ནོར་བུས་ཡིད་ལ་ཅི་་འདོད་པ་ཐམས་ཅད་སྟེར་བས་རིན་ཐང་བྲལ་བ་བཞིན་དུ། གཞི་བདེ་གཤེགས་སྙིང་པོའི་ཁམས་ཀྱི་སྐུ་དང་ཡེ་ཤེས་ལམ་དང་འབྲས་་་་་་་བུའི་ཆོས་ཐམས་ཅད་གདུལ་བྱ་རང་རང་གི་བློ་ཡིད་རྒྱུད་དང་བསྟུན་་་པའི་ལམ་གྱི་འཇུག་སྒོ་བསམ་གྱིས་མི་ཁྱབ་པ་རྣམས་ཀྱི་འབྱུང་ཁུངས་་་སུ་གྱུར་བས་ན་རིན་པོ་ཆེའི་རིགས་ཞེས་བརྗོད། དེ་བཞིན་དུ་མེ་ཏོག་པདྨ་འདམ་ལས་སྐྱེས་ཀྱང་འདམ་གྱི་སྐྱོན་དང་བྲལ་བ་བཞིན་དུ།གཞི་བདེ་གཤེགས་སྙིང་པོ་སྲིད་པ་གསུམ་གྱི་སྐྱོན་དང་དྲི་མས་མ་གོས་་197

པ་ལ་པདྨའི་རིགས་ཞེས་བརྗོད། གཞི་བདེ་གཤེགས་སྙིང་པོའི་ངང་དུ་ལས་ཐམས་ཅད་བྱ་བས་མ་བྱས་རྩོལ་བས་མ་བསྒྲུབ་པར་ཡོངས་སུ་་་་་་གྲུབ་པས་ལས་ཀྱི་རིགས་ཞེས་བརྗོད། དེ་ལྟར་རིགས་ཐམས་ཅད་གཞི་རང་དང་ཐ་མི་དད་པར་རང་ཆས་སུ་རྫོགས་པ་དོན་དམ་པ་དང་།རིགས་ཐ་དད་དུ་བཅོས་པ་ནི་ཀུན་རྫོབ་དྲང་དོན་དུ་བསྟན་པ་ཡིན་ནོ།དེ་ཡང་རིགས་ཞེས་བྱ་བ་ནི་དཔེར་ན་རྒྱལ་པོ་ཆེན་པོའི་མིང་གིས་་་་་་་མངའ་འོག་ཏུ་ཡོད་པ་ཐམས་ཅད་ཆིངས་པ་དང་། རུས་གཅིག་གིས་རུས་དེས་བསྡུས་པ་རྣམས་ལ་ཆིངས་ཤིང་ཁྱབ་པ་ལ་རིགས་ཞེས་་་་་་་་་བརྗོད་དོ། །མི་རྣམས་ཡུལ་ལ་སོགས་པ་ལ་བྱའོ། །དེ་བཞིན་དུ་མི་རྣམས་ཡུལ་ཞེན་བཟློག་ཅིང་ཁ་དྲངས་པའི་ཕྱིར་དུ་ལྷ་ལ་ཡང་ཡུལ་ཞིང་ཁམས་ལྔ་་རུ་བསྟན་པ་ནི། གཞི་བདེ་གཤེགས་སྙིང་པོའི་དབྱིངས་སུ་ཡེ་ཤེས་དང་ཡོན་ཏན་ལྷུན་མཐུག་པོར་བཀོད་པ་གྲངས་དང་མཐས་མི་་་་་་་་་་གཏུགས་པའི་ཆ་ལ་སྟུག་པོ་བཀོད་པའི་ཞིང་ཁམས་ཞེས་བརྗོད། གཞི་དབྱིངས་དྭངས་གསལ་རྙོག་མ་དང་བྲལ་བའི་ངང་དུ་ཡུལ་རྐྱེན་བདག་པོས་མ་བསྐྱེད་པའི་དགའ་བ་ཆེན་པོ་དང་ལྡན་པའི་ཆ་ལ་མངོན་པར་་དགའ་བའི་ཞིང་ཁམས་ཞེས་བརྗོད། ཡེ་ཤེས་དང་ཡོན་ཏན་ལམ་དང་འབྲས་བུའི་ཆོས་ཐམས་ཅད་གཞི་རང་ལ་རང་ཆས་སུ་རྫོགས་པའི་་་་་་་198

དཔལ་ཕུན་སུམ་ཚོགས་པ་དང་ལྡན་པས་ན་དཔལ་དང་ལྡན་པའི་་་་་་་ཞིང་ཁམས་ཞེས་བརྗོད། གཞི་དབྱིངས་ཆོས་ཉིད་བདེ་བ་ཆེན་པོའི་རང་བཞིན་བདེ་སྟོང་ཟག་པ་མེད་པའི་ཡེ་ཤེས་དང་ལྡན་པ་ལ་བདེ་བ་ཅན་གྱི་ཞིང་ཁམས་ཞེས་བརྗོད། གཞི་ཉིད་ལ་དག་པ་དང་གྲོལ་བའི་ཡེ་ཤེས་ཀྱི་ཆ་དང་། ཡོན་ཏན་གྱི་ལས་ཐམས་ཅད་བྱ་རྩོལ་མེད་པར་རང་བྱུང་དུ་རྫོགས་པས་ལས་རབ་རྫོགས་པའི་ཞིང་ཁམས་ཞེས་བརྗོད།ཞིང་ཞེས་བྱ་བ་དབྱིངས་རྣམ་པར་དག་པ་ལ་བརྗོད་པ་དང་། ཁམས་ཞེས་བྱ་བ་དབྱིངས་དེ་ལས་མི་གཞན་པའི་ཡེ་ཤེས་ཡོན་ཏན་ཐམས་་་་་་ཅད་ལ་ཁམས་ཞེས་བྱའོ། །མི་རྣམས་གནས་ཁང་ལ་ཞེན་པ་བཟློག་ཅིང་ཁ་དྲངས་པའི་ཕྱིར་་་དུ་ལྷ་ལ་ཡང་གཞལ་ཡས་ཁང་ཡོད་པར་བསྟན་པ་ནི། གཞིའི་ཡོན་ཏན་སོགས། ཁང་བའོ། །གཞིའི་ཡེ་ཤེས་དང་ཡོན་ཏན་གཞལ་དུ་མེད་ཅིང་བློས་སྤྱོད་ཡུལ་དང་བྲལ་བས་ན་གཞལ་ཡས་ཞེས་བརྗོད། གཞི་དེས་འཁོར་འདས་ཡོངས་ལ་ཁང(ཁེངས)ཞིང་ཁྱབ་པས་ན་ཁང་པ་་་ཞེས་བརྗོད་པ་ཡིན་ནོ། །མི་རྣམས་ཕོ་ལ་ཞེན་པ་བཟློག་ཅིང་ཁ་དྲངས་པའི་ཕྱིར་དུ་ལྷ་ལ་་་་ཡང་ཕོ་ཡོད་པར་བརྗོད་པ་ནི། གཞི་དབྱིངས་ཁྱབ་བརྡལ་སོགས།ཞེས་བྱའོ། །གཞི་དབྱིངས་ཁྱབ་བརྡལ་གྱི་རང་མདངས(གདངས)སྐུ་199

དང་ཡེ་ཤེས་ཡོན་ཏན་ཐམས་ཅད་ལྐོག་གྱུར་དུ་སོང་བ་ཁྱབ་བྱེད་ཀུན་་གཟིགས་ཀྱི་ཤེས་རབ་ཆེན་པོས་མངོན་དུ་གྱུར་པའི་ཚེ་ན་གཞི་བདེ་་་་་་གཤེགས་སྙིང་པོའི་ཁམས་ཀྱི་ཡེ་ཤེས་ཡོན་ཏན་གྱི་རྣམ་པ་ཐམས་ཅད་་་མངོན་སུམ་དུ་སྣང་བར་མཛད་པས་ན་རྣམ་པར་སྣང་མཛད་ཅེས་་་་་་་བརྗོད། གཞི་ཉིད་མི་ཤིགས་པ་རྡོ་རྗེའི་ཆོས་བདུན་དང་ལྡན་པའི་བདག་ཉིད་ཆེན་པོ་འདས་མ་འོངས་ད་ལྟ་དུས་གསུམ་ཀུན་ཏུ་འཕོ་་་་་་འགྱུར་གཡོ་འགུལ་དང་བྲལ་བས་ན་མི་བསྐྱོད་རྡོ་རྗེ། དེ་བཞིན་དུ་དོན་དམ་པར་གཞི་དབྱིངས་ལྷུན་གྲུབ་རིན་པོ་ཆེ་སྐུ་དང་ཡེ་ཤེས་ཀྱི་་་་་ཀློང་མཛོད་ཆེན་པོ་ལ་རིན་ཆེན་དང་། སྐུ་དང་ཡེ་ཤེས་ལམ་དང་འབྲས་བུའི་ཆོས་ཐམས་ཅད་ཀྱི་འབྱུང་གནས་སུ་གྱུར་ཞིང་ཡོན་ཏན་་་་ཐམས་ཅད་ཕུན་སུམ་ཚོགས་པར་ལྡན་པས་ན་རིན་ཆེན་འབྱུང་ལྡན།གཞི་སྣང་ཚད་མེད་ཅིང་མཐའ་ཡས་པ་སྐུ་དང་ཡེ་ཤེས་སུ་བཀོད་པ་ལ་སྣང་བ་མཐའ་ཡས། དེ་བཞིན་དུ་གཞི་དབྱིངས་ཉིད་ལ་ཡང་དག་པའི་ཆོས་ཐམས་ཅད་ཀྱི་དོན་རང་ཆས་སུ་ཡོད་པ་ལ་དོན་ཡོད།ཕྲིན་ལས་ཐམས་ཅད་ཡོངས་སུ་གྲུབ་པ་ལ་དོན་ཡོད་གྲུབ་པ་ཞེས་་་་་་་་བརྗོད་དོ། །མི་རྣམས་མོ་ལ་མངོན་པར་ཞེན་པ་ལས་བཟློག་ཅིང་ཁ་དྲངས་་་་་་པའི་ཕྱིར་དུ་ལྷ་ལ་ཡང་མཁའ་འགྲོ་ཡོད་པར་བསྟན་པ་ནི། དོན་དམ་200

སྟོང་པ་སོགས། ཞེས་བྱའོ། །དོན་དམ་སྟོང་པ་ཉིད་ཀྱི་དབྱིངས་ཆེན་པོ་མི་ཤིགས་པའི་རྡོ་རྗེའི་ཆོས་བདུན་དང་ལྡན་པས་རྡོ་རྗེ། ཆོས་ཉིད་བརྡལ་ཁྱབ་ཆེན་པོའི་མཁའ་ལ་སྣང་སྲིད་འཁོར་འདས་ཀྱི་ཆོས་ཐམས་ཅད་འགྲོ་འོང་གི་རྣམ་འགྱུར་ལྟར་སྣང་བས་རྡོ་རྗེ་མཁའ་འགྲོ།དཔེར་ན་རིན་པོ་ཆེའི་མཛོད་ཁང་ལ་གང་འདོད་ཀྱི་འདོད་དགུ་རང་་་བྱུང་བ་ལྟར། གཞི་དབྱིངས་བརྡལ་ཁྱབ་ཆེན་པོའི་དབྱིངས་སུ་ལྷུན་གྲུབ་སྐུ་དང་ཡེ་ཤེས་ཡོན་ཏན་ཐམས་ཅད་འབད་རྩོལ་དང་བྲལ་བར་་་རང་བྱུང་པའི་ཆ་ལ་རིན་ཆེན་མཁའ་འགྲོ། ཇི་ལྟར་མེ་ཏོག་པདྨ་འདམ་གྱིས་མ་གོས་པ་བཞིན་དུ། གཞི་བདེ་གཤེགས་སྙིང་པོ་ཆགས་པའི་ཆོས་ཀྱིས་མ་གོས་ཤིང་སྐྱོན་ཐམས་ཅད་དང་བྲལ་བའི་ཆ་ལ་པདྨ་་དང་། ཆོས་ཉིད་ཀྱི་མཁའ་ལ་ཐུགས་རྗེའི་རྩལ་ལས་ཐབས་ཀྱི་འཇུག་སྒོ་དུ་མར་འཆར་བས་པདྨ་མཁའ་འགྲོ། གཞིའི་ཡོན་ཏན་ལྷུན་གྲུབ་སྐུ་དང་ཡེ་ཤེས་ལ་སོགས་པ་ཐམས་ཅད་བྱ་བས་མ་བྱས་རྩོལ་བས་་་་་་་བསྒྲུབ་མ་དགོས་པར། གཞི་རང་གི་ཆོས་ཉིད་དུ་ཡེ་ནས་རང་བྱུང་བའི་ཆ་ལ་ལས་ཀྱི་མཁའ་འགྲོ། གཞི་བདེ་གཤེགས་སྙིང་པོའི་ངང་དེར་ཉོན་མོངས་པ་དང་ཤེས་བྱའི་དྲི་མ་གང་གིས་ཀྱང་གོས་མ་མྱོང་་་་་བར་དབྱིངས་སུ་སངས་པས་ན་སངས། སྐུ་དང་ཡེ་ཤེས་ཡོན་ཏན་ཐམས་ཅད་ཀྱི་ངང་རྒྱས་པའི་ཆ་ལ་རྒྱས། སྟོང་ཉིད་སངས་རྒྱས་201

མཁའ་འགྲོའི་མཁའ་ཀློང་དུ་འཁོར་འདས་ཀྱི་སྣང་བ་ཐམས་ཅད་འགྲོ་འོང་གི་རྣམ་པར་སྣང་བས་ན་སངས་རྒྱས་མཁའ་འགྲོ་ཞེས་བརྗོད་པ་་་ཡིན་ནོ། །དེ་ལྟར་སྐུ་ཡི་རྣམ་པར་ཞལ་ཕྱག་སྐུ་མདོག་སོ་སོར་དབུས་དང་་་་་ཕྱོགས་སུ་བཞུགས་ཟེར་བ་ཀུན་རྫོབ་དྲང་དོན་དང་། མེ་དང་ཚ་བ།ཆུ་དང་རླན། རླུང་དང་བསིལ། གསེར་དང་དེའི་མདངས་བཞིན་གཞི་རང་ལ་སྐུ་དང་ཡེ་ཤེས་ཆེན་པོས་རྫོགས་ཀྱང་། ཞལ་ཕྱག་གི་མཚན་མ་དང་བྲལ་བ་ཆོས་སྐུ་ཐིག་ལེ་ཉག་གཅིག་ཆེན་པོར་བཞུགས་་་པར་འཆད་པ་དོན་དམ་ངེས་པའི་དོན་དང་། ལྔ་ཚན་ལྔའི་ཡོན་ཏན་ཐམས་ཅད་ཀྱང་ཚིག་ཏུ་བརྗོད་པ་ཙམ་ལས་དངོས་ཅན་དུ་མ་གྲུབ་པ་་དོན་དམ་པ་ཡིན་ཏེ། ནམ་མཁའ་ནམ་མཁའི་རང་བཞིན་དུ་སྣང་བ་ཐབས་ཏེ་ཀུན་རྫོབ་དང་། ནམ་མཁའ་རང་བཞིན་གྱིས་མ་གྲུབ་པའི་ངང་མངོན་དུ་གྱུར་པ་དོན་དམ་པ་དང་ཤེས་རབ་ཡིན་ནོ། །དེ་ནས་ཐབས་ཤེས་གྱེས་མདོ་བཤད་པ་ནི། དེ་ལྟར་གཞིའི་ཆོས་སྐུ་སོགས། འདུས་པ་ནི། དོན་དམ་པར་བདེ་བར་གཤེགས་པའི་སྙིང་པོའི་རིག་པ་མངོན་དུ་བྱེད་པ་ཙམ་ལས་ཞལ་ཕྱག་མཚན་མར་མ་གྲུབ་་ཅིང་མིང་གི་འཇུག་པ་མེད་པ་ཆོས་སྐུ་མཚན་མ་དང་བྲལ་བ་ལགས་ཏེ།དེའི་ངང་མངོན་དུ་བྱེད་པ་ཉིད་ནི་དོན་དམ་པའི་སྒྲུབ་པ་ཐམས་ཅད་་202

འདིར་འདུས་ཤིང་རྫོགས་པ་ཡིན་ཡང་། གདུལ་བྱ་རྟག་འཛིན་ཅན་རྣམས་ཀུན་རྫོབ་རྩོལ་བཅས་ཀྱི་ལམ་ལ་བརྟེན་ནས་ཆོས་ཉིད་སྤྲོས་་་་་་་བྲལ་གྱི་དབྱིངས་སུ་ཁ་དྲངས་པའི་ཐབས་སུ་འཁོར་བའི་སྒོ་དང་་་་་་་་་བསྟུན་ནས། རྟེན་དང་བརྟེན་པའི་དཀྱིལ་འཁོར་གྱི་རོལ་བར་མིང་དང་དངོས་པོ་མཚན་མ་ཅན་དུ་བསྟན་ནས་བཤད་པ་ལ། དང་པོ་སྐྱབས་སུ་འགྲོ་བ་ནི། གཞིའི་རིག་པ་དཀོན་མཆོག་སོགས། མེད་པ་ཡིན། དེ་ཡང་དོན་དམ་པར་ཡེ་གཞི་བདེ་གཤེགས་སྙིང་པོའི་གནས་ལུགས་དང་ཡིན་ལུགས་ཐམས་ཅད་ཚུལ་བཞིན་དུ་ཤེས་ཤིང་རྟོགས་་་་་པའི་མཐར་རང་རིག་སྐུ་དང་ཡེ་ཤེས་ཀྱི་རོལ་བ་ལས་ནམ་ཡང་མི་་་་་་་འདའ་བར་རང་ཐོག་ཏུ་རང་དམ་བཅའ་བ་ནི་གཞི་ལ་དབང་བསྒྱུར་་་བའི་རིག་པ་དཀོན་མཆོག་ཀུན་འདུས་ཀྱི་ངོ་བོ་ཡིན་ཏེ། དེ་གང་ཞེ་ན་རིག་པའི་ངོ་བོ་སྟོང་པ་ཆོས་སྐུ། རང་བཞིན་གསལ་བ་ལོངས་སྐུ།ཐུགས་རྗེའི་ཀུན་ལ་ཁྱབ་པ་ལ་སྤྲུལ་སྐུ་སྟེ་སྐུ་གསུམ་ཀུན་འདུས་དང་།ལས་ཉོན་བག་ཆགས་ཐམས་ཅད་ཀྱིས་ཡེ་ནས་མ་གོས་པས་སདས་པ་་་དང་། སྐུ་དང་ཡེ་ཤེས་ཡོན་ཏན་ཐམས་ཅད་རང་ཆས་སུ་ཡོད་པས་རྒྱས་ཞེས་ཏེ་སངས་རྒྱས་དང་། རིག་པའི་རང་གདངས་སྐུ་དང་ལྷུན་གྲུབ་ཀྱི་རོལ་བ་ལ་ཆོས་དང་། ལྷུན་གྲུབ་ཀྱི་རོལ་བ་དང་བདེ་བར་203

གཤེགས་པའི་སྙིང་པོ་གཉིས་དབྱེར་མེད་པར་འདུན་པས་དགེ་འདུན་་ཏེ་དཀོན་མཆོག་ཀུན་འདུས་ཡང་ཡིན། འཁོར་འདས་གཉིས་ཀྱི་གྲུབ་གཞིར་གྱུར་པ་དང་རྟོགས་བྱའི་ཆོས་ཐམས་ཅད་ཀྱི་མཐར་ཐུག་པས་་་་ན་བླུ་མ་དང་། གཞི་དེའི་ངང་དེ་ལས་མི་འདའ་བར་རང་དམ་བཅའ་བ་གི་དམ་དང་། ཆོས་ཉིད་ཀྱི་མཁའ་ལ་འཁོར་འདས་ཐམས་ཅད་འགྲོ་འོང་བྲལ་བར་བཞུགས་པས་མཁའ་འགྲོ་སྟེ་རྩ་གསུམ་ཀུན་འདུས་ཡང་ཡིན་ཏེ། ཇི་སྐད་དུ། དག་ཐོབ་བྲལ་བའི་སེམས་སངས་རྒྱས། །མི་འགྱུར་དྲི་མེད་ཆོས་དང་ནི། །ཡོན་ཏན་ལྷུན་རྫོགས་དགེ་འདུན་ཉིད། །ཡིན་ཕྱིར་རང་གི་སེམས་ཉིད་འཕགས། །ཞེས་དང་། རིག་འཛིན་འཇིགས་མེད་གླིང་པས། རང་བྱུང་གི་རིག་པ་བཅོས་མེད་འདི། །སྐྱབས་ཡུལ་གྱི་ངོ་བོར་མ་རིག་པས། །ཞེས་གསུངས་པ་བཞིན་དུ། དེ་ལྟ་བུའི་རིག་པ་ཡེ་ཤེས་ཀྱི་ངང་དེ་དང་སྐད་ཅིག་ཀྱང་འབྲལ་བ་མེད་་་་པ་ལ་གནས་ལུགས་དོན་གྱི་སྐྱབས་འགྲོ་བླ་ན་མེད་པ་ཞེས་བྱ་སྟེ། དེ་ལ་བསྐྱབ་བྱ། སྐྱོབ་བྱེད་ཐམས་ཅད་དང་བྲལ་བ་ཡིན་ནོ། །དེའི་དོན་དུ་འཁོར་བའི་སྒོ་དང་བསྟུན་པ་ནི། དཔེར་ན་རྒྱལ་པོ་ལ་མགོ་བཏགས་ནས་ཡུལ་ཁམས་དེར་ཅི་བདེར་སྡོད་ན་གཞན་གྱིས་གནོད་པ་བྱེད་མི་ཆོག་པ་ལྟར། དཀོན་མཆོག་གསུམ་ལ་སྐྱབས་སུ་སོང་ན་204

བགེགས་དང་བར་ཆད་མི་འབྱུང་བ་ཡིན་པས། དེ་ལ་དང་པོ་མདུན་གྱི་ནམ་མཁར་དཔལ་ཆེན་རྡོ་རྗེ་གཞོན་ནུ་ལ་རྒྱལ་བ་སྲས་བཅས་ཀྱིས་་བསྐོར་བར་གསལ་བའི་གནས་གསུམ་ལས་འོད་འཕྲོས་པས་དབྱིངས་་་ནས་ལྷ་དེ་འདྲ་བ་སྤྱན་དྲངས་ནས་བསྟེམ་མོ། །རང་གི་མཐར་ཕ་མ་གདོན་བགེགས་སོགས་ཀྱིས་གཙོར་བྱས་པའི་སེམས་ཅན་ཐམས་ཅད་་་ཀྱིས་བསྐོར་བ་ལ། ལྷ་ཚོགས་རྣམས་ཀྱིས་བདག་སོགས་སེམས་ཅན་ཐམས་ཅད་ལ་ཞལ་གྱིས་ཕྱོགས། སྤྱན་གྱིས་གཟིགས། ཐུགས་བརྩེ་བ་ཆེན་པོའི་དགོངས་ནས་བཞུགས་པར་གསལ་བའི་མདུན་དུ། བདག་དང་སེམས་ཅན་ཐམས་ཅད་ཀྱི་ལུས་གུས་པས་ཕྱག་འཚལ། ངག་གུས་པས་སྐྱབས་འགྲོའི་ཚིག་བརྗོད། ཡིད་གུས་པས་ཇི་མཛད་ཁྱེད་ཤེས་ཀྱི་བློ་གཏད་ལིང་བསྐྱུར་གྱིས་སྐྱབས་སུ་འགྲོ་བ་ནི་ཀུན་རྫོབ་ཙམ་མོ། །སེམས་བསྐྱེད་ནི་ཚེ་རབས་ཐོག་མ་སོགས། གྱུར་པའོ། །དེ་ཡང་དོན་དམ་པར་སེམས་ཞེས་པ་ནི་ཚེ་རབས་ཐོག་མ་མེད་པའི་དུས་ནས་་བདག་གཅིག་ཕུར་དམིགས་ཏེ། ངར་འཛིན་གྱིས་རང་ཉིད་བསླུས་ནས་བདག་གཞན་བདེན་གྲུབ་ཏུ་བཟུང་ཞིང་ཡུལ་ལ་མངོན་པར་ཞེན་ནས་འཁྲུལ་ངོར་འཐས་པའི་དབང་གིས་བློ་རྒྱ་ཤིན་ཏུ་ཆུང་བ་གུ་དོག་་པའི་རྐྱེན་གྱིས་བདེ་སྡུག་བར་གསུམ་ཐམས་ཅད་ཉེ་བར་ལེན་ཞིང་་་་་་་འདོད་ཞེན་རྒྱུན་མི་ཆད་པར་འབྱུང་བ་ལ་ནི་སེམས་ཞེས་བྱ་སྟེ། མ་205

བསྐྱེད་ཡིན་ལུགས་ཀྱི་བྱང་ཆུབ་ཀྱི་སེམས་རིན་པོ་ཆེ་ནི་ཆོས་སྐུ་གཞིར་་གནས་ཀྱི་རིག་པ་མངོན་དུ་གྱུར་ཚེ། འཁོར་འདས་ཐམས་ཅད་རིག་པ་གཅིག་གི་ཡོ་ལང་དུ་རྟོགས་ཤིང་བྱར་མེད་སྤྲོས་པ་དང་བྲལ་བའི་་་་་དབྱིངས་ཉིད་མངོན་དུ་བྱེད་ཅིང་། གང་སྣང་ཆོས་སྐུའི་རོལ་བ་རུ་ཐག་བཅད་ནས་སེམས་ཀྱི་རྒྱ་བསྐྱེད་པས། འཁོར་འདས་ཐམས་ཅད་བྱང་ཆུབ་སེམས་ཀྱི་རོལ་བ་ཆེན་པོར་གྱུར་པ་ནི་སེམས་བསྐྱེད་ཐམས་་་ཅད་ཀྱི་འབྲས་བུ་ཆོས་ཐམས་ཅད་ཀྱི་དམ་པར་གྱུར་བ་ཡིན་ཏེ། དེ་ལ་དང་པོ་སོ་སོར་རྟོག་པའི་ཤེས་རབ་ཀྱིས་འཁོར་འདས་ཐམས་ཅད་ཀྱི་་་ཡིན་ལུགས་གཏན་ལ་ཕབ་པ་ནི་སྨོན་སེམས་དང་། མཐར་འཁོར་འདས་འུབ་ཆུབ་ཀྱི་རོལ་བ་མངོན་དུ་བྱེད་པ་ལ་འཇུག་སེམས་ཞེས་བྱ་་བ་ཡིན། དེའི་དོད་དུ་བདག་གིས་ཁམས་གསུམ་སེམས་ཅན་ཐམས་ཅད་སྲིད་པ་སྡུག་བསྔལ་གྱི་རྒྱ་མཚོ་ལས་འདོན་ཞིང་ཐར་བ་དང་རྣམ་་མཁྱེན་གྱི་ས་ལ་བཀོད་པར་བྱའོ་བསམ་པའི་སྙིང་རྗེ་དང་། བྱམས་པ་དང་། དགའ་བ་དང་། བཏང་སྙོམས་སོགས་སེམས་ཅན་གྱི་དོན་བསྒྲུབ་པར་བྱ་བ་ལ་དམ་བཅའ་བ་ནི་སྡོན་སེམས་དང་། སེམས་ཅན་ཐམས་ཅད་ཀྱི་དོན་དུ་དམིགས་ནས་ཕ་རོལ་ཏུ་ཕྱིན་པ་དྲུག་དང་།ཐབས་ཟབ་མོས་ལྷ་བསྒོམ་སྔགས་བཟླས་ལྷུར་ལེན་བྱེད་པ་ལ་འཇུག་་་་206

པ་སེ༷ས་བསྐྱེད་ཅེས་བྱའོ། །བགེགས་བསྐྲད་ལ། གཟུང་འཛིན་གྱི་སེམས་ནི་སོགས། བསྐྲད་ཅིང་། དེ་ཡང་ཆོས་ཉིད་དེ་བཞིན་ཉིད་ཀྱི་རང་ཞལ་སྒྲིབ་པར་བྱེད་པའི་གདོན་བགེགས་ནི། ཁམས་གསུམ་འཁོར་བའི་འདྲེ་ཆེན་ངར་འཛིན་ཡིན་ཏེ། དེ་ལས་མཆེད་པའི་རྣམ་རྟོག་བཟང་པོ་ཐམས་ཅད་ནི་དཀར་ཕྱོགས་སྲིད་པའི་ལྷ་འདྲེ་དང་། ངན་པ་ཐམས་ཅད་ནི་ནག་ཕྱོགས་གདུག་པའི་འདྲེ་སྲིན་དང་། ཞེན་པའི་རྟོག་ཚོགས་ཕྲ་མོ་ནི་བགེགས་རིགས་ལ་ལན་ཆགས་ཀྱི་བདག་པོ་བདག་མོ་ལྟ་བུར་རྒྱུ་བ་་་་་་ལས། འདྲེ་གདོན་ཆེ་འབྲིང་ཆུང་གསུམ་གཞན་དུ་རྡུལ་ཙམ་མ་གྲུབ་པ་སོ་སོར་རྟོག་པའི་ཤེས་རབ་ཀྱིས་གཏན་ལ་ཕབ་ནས་ཡུལ་མེད་སྟོང་་པ་ཉིད་དུ་བསྐྲད་པ་ནི་དོན་དམ་པ་ཡིན་ཏེ། དེའི་དོད་དུ་བྱང་ཆུབ་བསྒྲུབ་པ་ལ་བར་ཆད་བྱེད་པའི་བགེགས་ཚོགས་རྣམས་ལ་ལན་ཆགས་གླུད་གཏོར་ཐམས་ཅད་ཆོས་ཉིད་སྒྱུ་འཕྲུལ་རོལ་བའི་ཏིང་ངེ་འཛིན་་་་གྱིས་དགའ་ལྡན་རྣམ་པར་རྒྱལ་བའི་ལྷའི་ལོངས་སྤྱོད་ལྟ་བུར་བསམ་་་་གྱིས་མི་ཁྱབ་པར་སྤྲུལ་ནས་ཚིམས་པར་བྱས་པས་རང་གནས་སུ་སོང་་་བར་བསམ་པ་དང་། ད་དུང་བཀའ་ལ་མི་ཉན་པའི་རིགས་དེ་དག་ཐམས་ཅད་བདག་དཔལ་ཆེན་པོའི་སྐུ་ལས་ཁྲོ་མཚོན་མེ་ལྕེའི་ཚོགས་་་་གྲངས་མེད་པར་འཕྲོས་པས་རྒྱ་མཚོ་ཆེན་པོའི་ཕ་མཐའ་གླིང་བར་་་་་་་207

མུན་པའི་སྨག་རུམ་དུ་བསྐྲད་པར་བསམ་པ་དང་། དེ་དག་གི་རང་སྣང་གནས་འགྱུར་ནས་རང་རང་གི་གནས་ཡིན་པར་བསམ་པ་ནི་་་་་་་ཀུན་རྫོབ་ཙམ་ཡིན་ནོ། །བསྲུང་གུར་ནི། བདག་མེད་རྟོགས་པའི་སོགས། ཡིན་ནོ། །དེ་ཡང་དོན་དམ་པར་བདག་མེད་རྟོགས་པའི་ཤེས་རབ་མངོན་དུ་གྱུར་་་་ཅིང་འཁོར་འདས་ཐམས་ཅད་བྱང་ཆུབ་སེམས་ཀྱི་རོལ་བ་རུ་ཤེས་་་་་་་པས། གནོད་བྱེད་དང་གནོད་ཡུལ་ཐམས་ཅད་གདོད་ནས་མ་གྲུབ་པར་ཐག་ཆོད་པ་ནི་བྱང་ཆུབ་སེམས་ཀྱི་སྲུང་འཁོར་གཞོམ་གཞིག་་་་་་་དང་བྲལ་བ་ཉིད་དོན་དམ་པའི་བསྲུང་གུར་ཡེ་ནས་ཡིན་ཏེ་གནོད་་་་་་བྱེད་ཐམས་ཅད་རང་སར་གྲོལ་ནས་ཡུལ་མེད་དུ་གཏོང་བ་ཡིན།དེའི་དོད་དུ་ཕར་འཕྲོས་པས་ཁྲོ་མཚོན་མེ་ལྕེ་ཐམས་ཅད་ཚུར་འདུས་་་པ། རྡོ་རྗེ། འཁོར་ལོ། རིན་པོ་ཆེ་དང་། པདྨ་དང་། རྒྱ་གྲམ། མེ་རི་སོགས་བསྲུང་བའི་འཁོར་ལོར་གྱུར་བའི་ནང་དུ། བདག་དང་བསྲུང་བྱ་རྣམས་ཚུད་ཅིང་ལྷར་གསལ་བས་གདོན་བགེགས་གང་གིས་ཀྱང་་་་་གླགས་མི་རྙེད་པར་བསམ་པ་ནི་ཀུན་རྫོབ་ཙམ་མོ། །བྱིན་འབེབས་ནི་མ་རིག་པའི་སོགས། ཡིན་ནོ། །དེ་ཡང་མ་དག་འཁྲུལ་བའི་སེམས་སྣང་ཐམས་ཅད་གཏན་ལ་ཕབ་ནས་གཞིའི་གནས་་ལུགས་དང་ཡིན་ལུགས་ཀྱི་ངང་མངོན་དུ་གྱུར་ཅིང་། མ་རིག་པའི་208

མུན་ཁམས་གཞི་ལ་སངས་ནས་རིག་པ་ཡེ་ཤེས་ཆེན་པོར་དབང་་་་་་་་་འབྱོར་བ་ནི་དོན་གྱི་བྱིན་ཆེན་དབབ་པ་ཉིད་ཀྱང་ཡིན་ནོ། །དེའི་དོད་དུ་རང་གི་དད་གུས་དྲག་པོའི་ཤུགས་ཀྱིས་སྙིང་ག་ནས་འོད་ཟེར་་་་་་་་འཕྲོས་པས། རྒྱལ་བ་སྲས་བཅས་ཀྱི་ཐུགས་རྒྱུད་བསྐུལ་ནས་ཆོས་ཀྱི་དབྱིངས་ལས་གཟུགས་ཀྱི་སྐུར་བཞེངས་ཏེ། དབང་བྱིན་དངོས་གྲུབ་ཐམས་ཅད་འོད་ཕུང་ཁ་དོག་ལྔ་ལྡན་འཇའ་སྤྲིན་འཐིབས་པ་ལྟ་བུའི་་་རྣམ་པར་སྐུ་ཕྱག་རྒྱ་ཕྲ་མོ། གསུང་ཡིག་འབྲུ་སྣ་ཚོགས། ཐུགས་ཕྱག་མཚན་སྣ་ཚོགས་པའི་རྣམ་པར་བྱུང་ནས་བདག་གནས་སྒྲུབ་པའི་རྫས་ཡོ་བྱད་རྣམས་ལ་ཐིམ་པས་གནས་རང་སྣང་དོན་གྱི་འོག་མིན་ཆེན་པོ་་དང་། གནས་ཁང་ཡེ་ཤེས་ལྔ་ལས་གྲུབ་པའི་གཞལ་ཡས་ཁང་དང་།སྒྲུབ་རྫས་ཡེ་ཤེས་ཀྱི་བདུད་རྩི་དང་། སྒྲུབ་པ་པོ་རྣམས་ཀྱི་སྒོ་གསུམ་རྡོ་རྗེ་གསུམ་གྱི་རང་བཞིན་དུ་བྱིན་གྱིས་བརླབས་པར་བསམ་པ་ནི་་་་་་ཀུན་རྫོབ་ཙམ་ཡིན་ནོ། །མཆོད་རྫས་བྱིན་བརླབས་ནི། སྣང་བ་རིག་པའི་སོགས། ཡིན།དེ་ལ་དོན་དམ་པར་ཆོས་སྐུ་སྤྲོས་མཐའ་དང་བྲལ་བའི་དབྱིངས་ཀྱི་་་་་་ལྷུན་གྲུབ་སྐུ་དང་ཡེ་ཤེས་ཀྱི་རོལ་བར་རང་བྱུང་བའི་ངང་མངོན་དུ་་་་་གྱུར་ཅིང་། སྣང་བའི་ཆོས་ཐམས་ཅད་རིས་པ་ཡེ་ཤེས་ཆེན་པོའི་རྒྱན་དུ་ཤར་བའི་ངང་ཚུལ་ཇི་བཞིན་པར་རྟོགས་པས་རང་བྱུང་འདོད་་་་་་་209

ཡོན་གྱི་སྣང་བ་ཐམས་ཅད་མ་བཤམས་ཡེ་བཀོད་ཀྱི་མཆོད་པར་ཤེས་་་པ་ཉིད་ནི་དོན་དམ་པ་ཡིན་ཏེ། དེའི་དོད་དུ་སེམས་ཅན་འཁྲུལ་བའི་དབང་ཡུལ་དུ་འདོད་ཡོན་གྱི་སྣང་བ་རང་བྱུང་བ་རྣམས་སྐུ་གསུམ་གྱི་་ཡེ་ཤེས་ཆེན་པོས་རྒྱས་གདབ་ནས་རང་སྣང་ཡེ་ཤེས་ཀྱི་དཀྱིལ་འཁོར་་་ཐམས་ཅད་དུ་མཆོད་པའི་སྤྲིན་རྒྱ་མཚོ་ཆེན་པོ་ཕྱི་ཉེར་སྤྱོད་བདུན་གྱི་་མཆོད་པ། ནང་འདོད་ཡོན་ལྔའི་མཆོད་པ། གསང་བ་སྨན་གཏོར་རཀྟའི་མཆོད་པ། ཡང་གསང་སྦྱོར་སྒྲོལ་དེ་ཁོ་ན་ཉིད་ཀྱི་མཆོད་པ་སོགས་འདོད་ཡོན་མི་ཟད་པ་རྒྱན་གྱི་འཁོར་ལོའི་རོལ་བ་རྒྱུན་མི་་་་་་་་འཆད་པར་སྤྲོ་ཞིང་འབྱུང་བའི་རང་བཞིན་ཅན་དུ་གྱུར་པར་བསམ་་་་པ་ནི་ཀུན་རྫོབ་ཙམ་ཡིན་ནོ། །དང་པོ་དངོས་གཞིའི་ལྷ་བསྐྱེད་པ་ནི། ཀུན་གཞི་ཆོས་སྐུར་སོགས། རྫོགས་པའོ། །ཀུན་གཞི་ཆོས་སྐུར་འཕོས་ནས་གདོད་མའི་ཡེ་གཞི་སངས་རྒྱས་ཀུན་ཏུ་བཟང་པོ་སྐུ་བཞི་ཡེ་ཤེས་ལྔའི་བདག་ཉིད་་་་་་ཅན་དེ་ཇི་ལྟ་བ་བཞིན་དུ་མངོན་དུ་གྱུར་པ་ནི་ཇི་ལྟ་བ་མསྨོ་པའི་་་་་ཤེས་རབ་དང་། ཀུན་ཤེས་ཀུན་རིག་གི་ཤེས་པ་གོ་མ་འགགས་པའི་ཀུན་གསལ་གྱི་རིག་པ་མཁྱེན་པ་མ་འགགས་པའི་ཆ་དེ་ནི་ཇི་སྙེད་པ་་་་གཟིགས་པའི་ཤེས་རབ་ཆེན་པོ་སྟེ། ཇི་ལྟ་ཇི་སྙེད་ཀྱི་ཡེ་ཤེས་ཆེན་པོ་མངོན་དུ་གྱུར་པ་ནི་རྒྱལ་དང་རྒྱལ་སྲས་ཐམས་ཅད་ཀྱི་གསང་བ་་་་་་་་210

འདུས་པ་སྟེ། དོན་གྱི་སྒྲུབ་པ་ཟབ་མོ་ཡིན་ནོ། །དེ་ལྟར་མ་རྟོགས་པའི་སེམས་ཅན་རྣམས་ཀྱི་རྟོག་པ་ཉིང་འཁྲུལ་དུ་ཤར་བ་ཡུལ་རང་རྒྱུད་་་་་་པར་འཐས་ཤིང་གདོན་གསུམ་གྱི་ཆོ་འཕྲུལ་འདྲེ་སྲིན་གདུག་པ་ཅན་་་་གྱི་རྣམ་པར་ཤར་བ་དང་། བཀའ་སྲུང་དྲེགས་པའི་ཚོགས་ཀྱང་གཞན་རང་རྒྱུད་ཅན་དུ་བཟུང་ནས་འཁྲུལ་བ་ཡིན། རིག་པ་ཅུང་ཟད་ངོ་འཕྲོད་ཅིང་རྟོགས་ཙམ་གྱི་གང་ཟག་རྣམས་ཀྱིས་ནི་གདུག་པ་་་ཅན་གདོན་གསུམ་ཆོ་འཕྲུལ་འབངས་འཁོར་བཅས་པ་ཡང་ རང་གི་དུག་གསུམ་གྱི་རྩལ་ཙམ་ལས་རང་རྒྱུད་པ་མེད་པར་ཤེས་ཤིང་རྟོགས་་་པ་དང་། བཀའ་སྲུང་ཆོས་སྐྱོང་རིག་པའི་རྩལ་ལས་གཞན་ན་མེད་པར་ཤེས་ཤིང་། བསྒྲུབ་གཞི་རང་ལ་རྫོགས་པའི་ངང་ཚུལ་མཐོང་བས་རང་རྒྱུད་དུ་མི་གོལ་བ་དང་། ས་བརྒྱད་པ་ཐོབ་པ་ཙམ་ནས་དབང་པོ་གནས་འགྱུར་གྱི་ཡོན་ཏན་ཁྱད་པར་ཅན་ཐོབ་ནས། མ་དག་པའི་སྣང་བ་རང་འགགས་ཏེ་ཡུལ་སྣང་ཐམས་ཅད་ཞིང་ཁམས་་་་དང་། གཟུགས་སྣང་ཐམས་ཅད་བྱང་ཆུབ་སེམས་དཔའ་སེམས་མའི་རང་བཞིན་དུ་མཐོང་བ་ཡིན། དེ་ལྟར་དག་པ་ས་གསུམ་ལ་དབང་བསྒྱུར་ཕན་ཆད་ཀུན་གཞི་ཚོགས་བརྒྱད་ཡེ་ཤེས་སུ་གནས་འགྱུར་བའི་ཡོན་ཏན་གྱི་སྣང་བ་ཁྱད་པར་བ་ཡིན། ས་བཅུའི་རྒྱུན་གྱི་ཐ་མར་བག་ཆགས་ཀྱི་སྒྲིབ་པ་ཕྲ་མོ་གཉེན་པོ་རྡོ་རྗེ་ལྟ་བུའི་ཏིང་ངེ་འཛིན་གྱིས་་་་་་211

བཅོམ་ནས་བཅུ་གཅིག་ཀུན་ཏུ་འོད་དུ་སངས་རྒྱས་པ་དང་། དེ་ནས་བཅུ་གཉིས་མ་ཆགས་པདྨ་ཅན་དང་། བཅུ་གསུམ་རྡོ་རྗེ་འཛིན་པ་ལ་སོགས་པར་སངས་རྒྱས་པའི་ཡོན་ཏན་མངོན་དུ་མཛད་པ་ལ་ནི་་་་་་་་་སངས་རྒྱས་ཀྱི་ས་བརྗོད་དོ། །དེ་ཡང་ཞིང་དང་ཞིང་ཁམས་ཀྱི་བཀོད་པ་དང་། སངས་རྒྱས་ཀྱི་སྐུ་མཚན་དང་དཔེ་བྱད་ཀྱིས་བརྒྱན་པར་སྣང་ཞིང་སྟོན་འཁོར་ཐ་་་་་་་དད་པའི་ཚུལ་དུ་ཡོད་པར་བསྟན་པ་ནི་ཐབས་ཀྱི་ལམ་ཡིན་ནོ། །དེ་ཡང་བྱེ་བྲག་ཏུ་ཅུང་ཟད་བཤད་ན་གཏི་མུག་གི་རྩལ་ལས་ཀླུ་གདོན་ས་བདག་གི་སྡེ་ཚོགས་དང་། ཞེ་སྡང་གི་རྩལ་ལས་ཕོ་གདོན་རྒྱལ་པོའི་སྡེ་ཚོགས་དང་། འདོད་ཆགས་ཀྱི་རྩལ་ལས་མོ་གདོན་འདྲེ་མོའི་སྡེ་ཚོགས་དང་། ཉོན་མོངས་པ་བརྒྱད་ཁྲི་བཞི་སྟོང་གི་རྩལ་ལས། གཙོ་བོའི་གདོན་ཆེན་བཅོ་བརྒྱད། བྱིས་པའི་གདོན་ཆེན་བཅོ་ལྔ། འཕྲོག་མ་མ་བུ་ལྔ་བརྒྱ་སོགས་གཉུག་མར་གནས་པའི་འདྲེ་རྒན། གློ་བུར་ལྷག་པའི་འདྲེ་ཕྲན་གྱི་རྣམ་པར་མཆེད་པ་ཡིན། དེ་བཞིན་དུ་ཆོས་སྐྱོང་ལ་ཡང་ཀུན་གཞི་མ་རིག་པའི་རང་བཞིན་དབང་ཕྱུག་ཆེན་པོ།ཀུན་གཞིའི་རྣམ་ཤེས་སྟོང་གསལ་གྱི་ཆ་ནི་མོ་རྒྱུད་ཀྱི་ཚོགས་དང་།ཚོགས་བརྒྱད་སྡེ་བརྒྱད་དང་། ཉོན་ཡིད་གཟའ་དང་། ཡིད་གནོད་སྦྱིན་སོགས་ཀྱི་རྣམ་པར་གཙོ་དང་འཁོར་གྱི་རོལ་བ་རུ་ཤར་བར་་་་་་་་212

བཤད་པ་ནི་ཐབས་ཀྱི་སྒོ་ཙམ་ལས་རང་རྒྱུད་པ་ནི་མེད་དེ། དེའི་ཕྱིར་ན་བསྒྲུབ་གཞི་རང་ལ་ཡོད་པས་བསྒྲུབ་པས་འགྲུབ་པ་ཡང་དེའི་་་་་་་་་གནད་ལས་བྱུང་བའོ། །བྱང་ཆུབ་སེམས་དཔའ་ཡང་ཡུལ་རང་རྒྱུད་པར་མེད་དེ་མིང་དུ་་་བཏགས་པ་ཙམ་མི་འགལ་བའི་ཚུལ་ནི། འཇམ་པའི་དབྱངས་བྱ་བ་ཡང་གཞི་བདེ་གཤེགས་སྙིང་པོ་ཉོན་མོངས་པའི་རྩུབ་རེག་ཐམས་་་་ཅད་དང་བྲལ་བས་ན་འཇམ། ལྷུན་གྲུབ་སྐུ་དང་ཡེ་ཤེས་ཀྱི་དཔལ་དང་ལྡན་པས་ན་དཔལ། གསུང་དབྱངས་ཡན་ལག་དྲུག་ཅུ་དང་ལྡན་པས་ན་དབྱངས་ཞེས་བརྗོད་པ་ཡིན། དེ་བཞིན་དུ་སྤྱན་རས་གཟིགས་ལ་ཡང་ཀུན་མཁྱེན་གྱི་ཡེ་ཤེས་མངོན་དུ་གྱུར་བས་ན་སྟན།ཀུན་གཟིགས་ཡེ་ཤེས་ཆེན་པོ་ཕྱོགས་དང་རིས་སུ་མ་ཆད་པ་དང་།ཆགས་ཐོགས་མེད་པར་ཆོས་ཐམས་ཅད་མ་འདྲེས་ས་ལེར་མཁྱེན་པས་གཟིགས་ཞེས་བརྗོད་པ་ཡིན། དེ་བཞིན་དུ་མཐུ་ཆེན་ཐོབ་ཀྱང་མ་དག་པའི་སྣང་སེམས་ཐམས་ཅད་དག་པའི་ས་རུ་སྒྲོལ་བའི་མཐུ་་་་་་་་་མངའ་བ་ལ་མས་ཆེན་ཐོབ་ཅེས་བརྗོད་པ་སོགས་ནི་དོན་དམ་པ་དང་།དེ་དག་གཞན་ན་ཡོད་པར་བརྗོད་པ་ནི། ཀུན་རྫོབ་ཐབས་ཀྱི་ལམ་213

ཡིན་ནོ། །མདོར་ན་གདོད་མ་གཞིའི་ཆོས་སྐུ་ཆེན་པོ་མངོན་དུ་གྱུར་བའི་་་་་་སངས་རྒྱས་རྣམས་ཀྱི་རང་བྱུང་གི་ཡེ་ཤེས་ཆེན་པོའི་རྩལ་དུ་ཤར་བ་་་་་རྣམས་དུམ་བུར་བཅད་དེ་ཐབས་ཀྱི་ལམ་དུ་བཅོས་པ་ཙམ་ཡིན་ནོ། །དོན་དམ་པར་གཞི་རང་གི་གནས་ལུགས་དང་ཡིན་ལུགས་ཤེས་པས་་་་མཐར་རང་ངོར་རང་དམ་བཅས་ནས་མངོན་གྱུར་གྱི་ངང་དེ་ལས་་་་་་་གཞན་དུ་མི་འདའ་བ་ནི་དོན་གྱི་སྒྲུབ་པ་ཟབ་མོ་ཡིན་ཏེ། སྒྲུབ་དང་དཀྱིལ་འཁོར་ཐམས་ཅད་འདིར་འདུས་ཤིང་རྫོགས་པ་ཡིན་ནོ། །ད་ནི་དེ་དག་གི་དོད་དུ་དངོས་གཞི་རྟེན་ཞིང་ཁམས་གཞལ་ཡས་་ཁང་། བརྟེན་པ་ལྷ་རྣམས་བསྒོམ་པའི་སྔ་ཐོག་ཏུ་མ་དག་པ་ལས་ཀྱི་བསྐལ་བ་དབྱིངས་སུ་བཤིག་སྟེ་དག་པ་ཡེ་ཤེས་ཀྱི་ལྷ་སྣང་བཀོད་་་་་་་་དགོས་པ་ལས། དཔེར་ན་མི་ལམ་གྱི་སྣང་བ་དང་ཉིན་མོའི་སྣང་བ་གཉིས་ཀ་དུས་གཅིག་ལ་འཆར་བ་མ་ཡིན་པ་དང་། མིའི་ཡུལ་སྣང་དང་དམྱལ་བའི་ཡུལ་དུས་གཅིག་ཏུ་མཆེད་མི་སྲིད་པ་བཞིན་དུ། མ་དག་འཁོར་བའི་སྣང་བ་དང་ཡེ་ཤེས་ལྷའི་ཞིང་ཁམས་རྣམས་དུས་་་་་་་གཅིག་ཏུ་གྲུབ་མི་སྲིད་པའི་ཕྱིར། དང་པོ་ཕྱི་སྣང་བ་སྣོད་ཀྱི་འཇིག་རྟེན་ནང་གཡོ་བ་བཅུད་ཀྱི་སེམས་ཅན་བར་འདོད་ཡོན་ལྔའི་ཡུལ་་་་་་་སྣང་དང་བཅས་པ་ཐམས་ཅད་སྒྱུ་མའི་འཁྲུལ་འཁོར་དབྱིངས་སུ་ཞིག་214

པ་བཞིན་དུ་ཆོས་ཉིད་སྟོང་པ་ཉིད་ཀྱི་རང་བཞིན་དུ་ཞིག་པར་བསམ་་ལ། སྟོང་པའི་དབྱིངས་ཆོས་ཉིད་དེ་བཞིན་ཉིད་ཀྱི་གནས་ལུགས་མངོན་དུ་བྱེད་པ་དེ་བཞིན་ཉིད་ཀྱི་ཏིང་ངེ་འཛིན་ཞེས་བྱ་བའོ། །དེ་ཡང་སྟོང་པའི་ངང་དང་ཚུལ་དང་ཡིན་ལུགས་མི་ཤེས་པ་་་་་་་་རྣམས་ཀྱིས་མི་སྟོང་པ་ལ་སྟོང་ཚུལ་དུ་རྒྱས་འདེབས་པ་ཙམ་ལས་དེ་་་་་བཞིན་ཉིད་ཀྱི་ཏིང་ངེ་འཛིན་དངོས་སུ་ནི་མངོན་དུ་མི་འགྱུར་པ་ཡིན་་ནོ། །དེ་བཞིན་ཉིད་ཀྱི་ཏིང་ངེ་འཛིན་དངོས་ནི་ལྟ་བ་སྟོང་ཉིད་རྟོགས་པའི་རྣལ་འབྱོར་ཁོ་ནའི་སྤྱོད་ཡུལ་དུ་གྱུར་པའོ། །སླར་ཡང་བརྡལ་ཁྱབ་ཀྱི་ཡེ་ཤེས་ཆེན་པོ་གཞིའི་ཡིན་ལུགས་མངོན་དུ་གྱུར་པ་འཁོར་་་་་་འདས་ཀྱིས་བསྡུས་པའི་ཆོས་ཐམས་ཅད་རྒྱ་མཚོའི་ནང་གི་གཟའ་སྐར་ལྟ་བུར་རོལ་བ་ཆེན་པོ་མངོན་དུ་གྱུར་ཏེ་ཀུན་ཏུ་སྣང་བར་བྱ་བ་ཀུན་་་ཏུ་སྣང་བའི་ཏིང་ངེ་འཛིན་ཞེས་བྱ་སྟེ། འདི་ནི་ཆོས་སྐུ་གཞིར་གནས་ཀྱི་རིག་པ་ངོ་འཕྲོད་པའི་རྣལ་འབྱོར་ཁོ་ནའི་སྤྱོད་ཡུལ་ལས་གཞན་་་་་་གྱིས་ནི་མ་ཡིན། གཞན་དག་གི་བློ་ཡིད་ཀྱིས་སེམས་ཅན་ལ་དམིགས་པའམ་མི་དམིགས་པའི་སྙིང་རྗེ་བསྒོམ་པ་ནི་དམིགས་བསམ་ཅན་དུ་་་་གྱུར་ཏེ། ཀུན་ཏུ་སྣང་བ་མངོན་དུ་མི་འགྱུར་བས་དེའི་དོད་དུ་བཞག་པ་ཙམ་ཡིན་པས་ཤེས་པར་མཛོད། རྒྱུའི་ཏིང་ངེ་འཛིན་ཞེས་བྱ་བ་ནི་སྐད་ཅིག་དེ་ཉིད་ལ་ནམ་མཁར་འཇའ་ཚོན་མེད་པ་ལ་འཇའ་ཚོན་་་་་་215

འཕྲལ་དུ་ཤར་བ་དང་། ཆུ་ལ་གཟའ་སྐར་མེད་པ་ལ་གཟའ་སྐར་འཕྲལ་དུ་ཤར་བ་བཞིན་དུ། ཆོས་ཉིད་བརྡལ་ཁྱབ་སྤྲོས་པ་དང་བྲལ་བའི་དབྱིངས་ནས་རིག་པ་རྒྱུའི་ཡི་གེ་རྒྱུཿམཐིང་ནག་འོད་དང་འོད་་་་་ཟེར་འབར་བ་རུ་གསལ་བ་རྟེན་དང་བརྟེན་པའི་རང་བཞིན་ཐམས་་་་ཅད་འཕྲུལ་བའི་རྒྱུ་ཡིན་ཏེ། དེ་ལྟར་དེ་བཞིན་ཉིད་དང་ཀུན་སྣང་གི་ཏིང་ངེ་འཛིན་གཉིས་ཇི་བཞིན་པར་བསྟན་པ་ནི་བློ་ཡིད་རྣམ་པར་་་་་་རྟོག་པའི་ཡུལ་ལས་འདས་པ་སྟོང་པ་ཉིད་དང་རིག་པའི་ཡེ་ཤེས་སོ། །རྒྱུའི་ཏིང་ངེ་འཛིན་ནི་དམིགས་གསལ་གཉིས་ལྡན་གྱིས་འཕྲུལ་བ་ཡིན་ནོ། །དེ་ནས་རྒྱུའི་ཡི་གེ་རྒྱུཿམཐིང་ནག་གསལ་བ་དེ་ལས་འབྱུང་ལྔ་གནས་སུ་དག་པ་མཚོན་ཕྱིར་ཨེཿཡོཿརྦཿལོཿརཿརྣམས་འཕྲོས་པས། ཨེཿཡོངས་སུ་གྱུར་པ་ལས་ནམ་མཁའ་དྭངས་གསལ་འཆར་རུང་གི་ནུས་་་་པ་ཅན་དང་། ཡོཿལས་སྟོང་པ་རྟེན་མེད་ཀྱི་ཁམས་སུ་རླུང་རི་ནག་པོ་རྡོ་རྗེ་རྒྱ་གྲམ་གྱི་རྣམ་པ་དང་། བོཿལས་ཞི་བ་གསལ་དག་གི་རྒྱ་མཚོ་ཆུའི་དཀྱིལ་འཁོར་ཟླུམ་ལ་འཁྱིལ་བ། ལོཿལས་དབང་ཆེན་གསེར་གྱི་ས་གཞི་གྲུ་བཞི་པ། རེཿལས་དེ་ཐམས་ཅད་ཀྱི་གཤིས་སུ་མེའི་རང་བཞིན་དྲོད་ཀྱི་རྣམ་པ་ཟླ་གམ་པར་གནས་པ་རྣམས་དང་། ཁམས་གསུམ་ལས་རྣམ་པར་རྒྱལ་བའི་བརྡར་རྨཱཿལས་རུས་པའི་རི་རབ་སུམ་་བརྩེགས་རྒྱ་ཁྱོན་ཆོས་ཀྱི་དབྱིངས་དང་མཉམ་པ། དེའི་སྟེང་དུ་འོག་216

གཞི་སྣ་ཚོགས་རྡོ་རྗེའི་ལྟེ་བར་རྒྱུའི་ཡི་གེ་དེ་ལས་རྒྱུཿགཅིག་འཕྲོས་པ་་་ཡོངས་སུ་གྱུར་པ་ལས། མ་དག་རྟོག་གཉིས་ཀྱི་སྒོ་འགགས་པའི་ཕྱིར་དུ་ཕོ་བྲང་ཞི་དྲག་ཕྱི་ནང་གི་ཚུལ་དུ་བསྐྱེད་པ་ལ། ཕྱི་ལྷུན་གྲུབ་བདེ་བ་ཆེན་པོའི་གཞལ་ཡས་ཁང་ཆེན་པོ་ཡེ་ཤེས་ལྔས་མཚོན་པའི་རྩིགས་་་པ་རིམ་པ་ལྔ་དང་ལྡན་པ། སྐུ་བཞི་མཚོན་ཕྱིར་ཕྱི་གྲུ་བཞི་པ། ཡེ་ཤེས་བཞིའི་མཚོན་བྱེད་ཕྱོགས་བཞི་ཤར་དཀར་ལ། ལྷོ་སེར་པོ། ནུབ་དམར་བ། བྱང་ལྗང་འོད་དུ་འབར་བ། ཐབས་བདེ་བ་ཆེན་པོ་དང་ཤེས་རབ་སྟོང་པ་ཉིད་མཚོན་པའི་སྒོ་ཁང་གཡས་གཡོན་དུ་ཉི་ཟླའི་་་་་་སེང་སྐར་བཀྲ་བ། ཚད་མེད་གཞི་མཚོན་ཕྱིར་སྒོ་བཞི་ཕྲིན་ལས་བཞིའི་དབྱིབས་དང་ལྡན་པ། ཡེ་ཤེས་ཀྱི་སྣང་བ་མ་འགགས་པའི་མཚོན་བྱེད་རིན་ཆེན་སྣ་ཚོགས་ལས་གྲུབ་པའི་ཐེམ་སྐས་དང་། གྲུ་ཆད་གློ་འབུར་གཉིས་རིགས་བཞིའི་ཁ་དོག་མཛེས་པ། འདོད་ཡོན་གྱི་སྣང་བ་མ་སྤང་རྒྱན་དུ་ཤར་བ་མཚོན་ཕྱིར་རྩིགས་རྨང་དུ་འདོད་སྣམ་་དང་། གཞི་སྣང་ལྷུན་གྱིས་གྲུབ་པའི་མཚོན་བྱེད་ཁ་ཁྱེར་དུ་ཕ་གུ་དྲྭ་ཕྱེད་ཤར་བུ་མདའ་ཡབ་སོགས་མཛེས་ཤིང་ཡིད་དུ་འོང་བ། ཆོས་དབྱིངས་ཡེ་ཤེས་ཀྱི་མཚོན་ཕྱིར་བེེཌཱུརྱའི་ཡ་ཕུབ་དང་། བདེ་སྟོང་འཕོ་འགྱུར་མེད་པའི་བརྡར་བུམ་པ་དང་བྲེ། ས་ལམ་གྱི་རིམ་པ་ཐམས་ཅད་གཅིག་ཏུ་རྫོགས་པའི་མཚོན་དོན་ཆོས་འཁོར་དང་་་་་་་་་་་217

གདུགས། ཨ་ཏིའི་ཐེག་གསུམ་རྫོགས་ཕྱིར་ཉི་ཟླ་ནོར་བུའི་ཏོག་གིས་མཛེས་པ། ཆོས་ཅན་ཆོས་ཉིད་ཀྱི་ཀློང་དུ་རོལ་བའི་བརྡར་སྒོ་བཞིའི་སྟེང་དུ་རྟ་རྐང་ཆུ་སྐྱེས་སྒྲོམ་ཟར་ཚག་སྣ་འཕྱང་ཆུན་འཕྱང་ཤར་བུ་རྒྱ་ཕུབ་སྟེ་རྟ་བབས་བརྒྱད། དེའི་སྟེང་དུ་རི་དྭགས་ཆོས་ཉན་པདྨ་ཆོས་འཁོར་གདུགས་སོགས་ཀྱིས་བརྒྱན་པ། རྟོག་ཚོགས་གནས་སུ་དག་པ་མཚོན་ཕྱིར་ཟུར་བཞིའི་སྟེང་དུ་མཆོད་རྟེན་བཞིའི་འོག་ཏུ་ཆུ་སྲིན་གྱི་་་ཁ་བཞི་ནས་ཁྲག་གི་ཞམ་ཆུ་འབེབས་པ། དེ་དག་གི་བར་རྣམས་སུ་མི་མགོས་བརྒྱན་པའི་ཁ་ནས་རུས་པའི་དྲྭ་བ་དང་དྲྭ་ཕྱེད་ཀྱིས་བརྒྱན་པ།རྒྱུ་དྲུག་འཁོར་བ་དབྱིངས་སུ་གཞིག་པའི་མཚོན་བྱེད་བསྐལ་བའི་མེ་་་་རླུང་རབ་ཏུ་འབར་བ། མ་དག་འཁྲུལ་བའི་འཁོར་ལོ་རྣམས་གཞོམ་པའི་ཕྱིར་དུ་ཕོ་ཉ་དང་ཐུན་མཚོན་སོགས་བུ་ཡུག་ལྟར་འཚུབས་ཤིང་་་འཇིགས་སུ་རུང་བ། ཚོགས་ཡུལ་གནས་སུ་དག་པའི་ཆ་དུར་ཁྲོད་ཀྱི་བཀོད་པ་ཡོངས་སུ་རྫོགས་པའི་ཕྱི་རོལ་དུ། ཡེ་ཤེས་ཀྱི་རང་སྣང་ལས་གྲུབ་པའི་སྲུང་བའི་འཁོར་ལོ་རྣམས་ཀྱིས་རིམ་པར་བསྐོར་བར་བསམ།དེ་དག་གི་དབུས་སུ་ལོག་འདྲེན་གདུག་པའི་ཚོགས་རྣམས་འདུལ་ཕྱིར་ཁྲོ་པོའི་གཞལ་ཡས་ཁང་པ་ནང་གྲུ་གསུམ་མཐིང་ནག སྐུ་གསུམ་མཚོན་པའི་མི་མགོ་སྐམ་པོས་རྨང་དང་། རློན་པས་རྩིགས་པ་དང་།རྙིད་པས་ཁ་བད་བྱས་ཏེ། བྱང་ཆུབ་སེམས་མཚོན་པའི་གནམ་ལྕགས་218

ཀྱི་གཟེར་གདབ་པ། ཐེག་པ་རང་རང་གི་རྒྱུ་དང་ས་ལམ་དང་འབྲས་བུ་རྣམས་རྫོགས་པའི་མཚོན་བྱེད་ལྷ་ཀླུ་གཟའ་དང་ཕྱོགས་སྐྱོང་རྒྱུ་་་་་་་སྐར་རྣམས་ཀྱིས་ཀ་བ་དང་གདུང་མ་གྲལ་གཤམ་བྱས་པ་སོགས། ཁྲོ་བོའི་གཞལ་ཡས་ཁང་གི་བཀོད་པ་རྣམས་ཡོངས་སུ་རྫོགས་པར་གསལ་བའི་དབུས་སུ་ཡུལ་བརྒྱད་གནས་སུ་དག་པའི་འཁོར་ལོ་རྩིབས་བརྒྱད།ཚོགས་བརྒྱད་གནས་སུ་དག་པའི་བྱོལ་སོང་གཙོ་བརྒྱད། སྲིད་པ་ལས་རབ་ཏུ་འཕགས་པའི་རིན་པོ་ཆེའི་ཁྲི། འཁོར་བར་མ་ཆགས་པའི་པདྨ། སྐྱོན་གྱིས་མ་གོས་པའི་ཟླ་བ། སྐྱོན་ཐམས་ཅད་དང་བྲལ་བའི་ཉི་མ། བདག་རྟོག་དབྱིངས་སུ་གསོད་ཅིང་བདག་མེད་མཉམ་པ་ཉིད་དུ་རྟོགས་པའི་མཚོན་བྱེད་ཕུང་བདུད་ཉོན་བདུད་གཉིས་གཡས་སུ་ཁ་སྦུབ་པ་དང་། ལྷ་བདུད་འཆི་བདག་གི་བདུད་གཉིས་གཡོན་དུ་གན་རྐྱལ་ལ་ཡོད་པ། དེའི་སྟེང་དུ་རྒྱུའི་རིག་པ་ཡི་གེ་རྒྱུཿདེ་ཉིད་གདན་ཐོག་ཏུ་བབ་པ་ལས། འོད་ཟེར་ཡར་འཕྲོས་པས་དུས་གསུམ་གྱི་རྒྱལ་བ་སྲས་དང་བཅས་པ་ཐམས་ཅད་ལ་མཉེས་པའི་མཆོད་པ་ཕུལ།ཐུགས་དམ་གྱི་རྒྱུད་བསྐུལ་ནས་དེ་དག་གི་སྐུ་གསུང་ཐུགས་ཡོན་ཏན་་་ཕྲིན་ལས་མི་ཟད་པ་རྒྱན་གྱི་འཁོར་ལོ་ཐམས་ཅད་འོད་ཟེར་གྱི་རྣམ་་་་་པར་འདུས་ཏེ་རྒྱུཿལ་ཐིམ། ཡང་འོད་ཟེར་མར་འཕྲོས་པས་སེམས་ཅན་ཐམས་ཅད་ཀྱི་སྡིག་སྒྲིབ་བག་ཆགས་ལས་ཉོན་སྡུག་བསྔལ་དང་་་་219

བཅས་པ་ཐམས་ཅད་ཡུལ་མེད་དུ་སྦྱངས་ནས། དེ་དག་ཐམས་ཅད་གཉིད་བཙན་ཐབས་སུ་སད་པ་བཞིན་དུ་འཁྲུལ་མི་ཤེས་པའི་དབྱིངས་སུ་བསྒྲལ་ཏེ། འོད་ཟེར་ཚུར་འདུས་པ་དང་དུས་མཉམ་དུ་སེམས་ཅན་ཐམས་ཅད་ཀྱི་ཚེ་དང་བསོད་ནམས་བཀྲག་མདངས་གཟི་བརྗིད་་ཐམས་ཅད་དང་། འབྱུང་བ་ལྔའི་དྭངས་བཅུད་དཔལ་ཡོན་ཐམས་ཅད་འོད་ཟེར་ཁ་དོག་ལྔ་ལྡན་གྱི་རྣམ་པར་ཚུར་འདུས་རྒྱུཿལ་ཐིམ་་་་་་་པས། རྒྱུཿཡིག་ཡོངས་སུ་གྱུར་པ་ལས་རང་ཉིད་དཔལ་ཆེན་པོ་རྡོ་རྗེ་གཞོན་ནུ་ཆོས་སྐུ་སྤྲོས་པ་དང་བྲལ་པའི་མཚོན་བྱེད་སྐུ་མདོག་མཐིང་་་ག སྐུ་གསུམ་མཚོན་པའི་དབུ་གསུམ། ངོ་བོ་སྟོང་པའི་ཡེ་ཤེས་མཚོན་བྱེད་སྤྱན་དབུས་མ། རང་བཞིན་གསལ་བའི་ཡེ་ཤེས་མཚོན་བྱེད་སྤྱན་གཡས་པ། ཐུགས་རྗེ་ཀུན་ཁྱབ་ཀྱི་ཡེ་ཤེས་མཚོན་བྱེད་སྤྱན་གཡོན་པ། བདེན་གཉིས་ཟུང་དུ་འཇུག་པའི་སྙན་གཉིས། དོན་གཉིས་མཐར་ཕྱིན་པའི་ཤངས་བུག་གཉིས། ཞལ་མཉམ་ཉིད་བདེ་བ་ཆེན་པོ་དང་། ལྗགས་འཁོར་འདས་མཉམ་པར་སྒྲོལ་བའི་བརྡ་དང་།གདོད་ནས་འཁྲུལ་མི་ཤེས་པའི་དབུ་སྐྲ་དམར་སེར་གྱེན་དུ་བརྫེས་པ།ཐབས་ཤེས་གཉིས་མཚོན་པའི་བརྡར་ཉི་ཟླ་གཉིས་ཀྱི་སྙན་རྒྱན་དང་།ཡེ་ཤེས་དྲུག་མཚོན་པའི་ཕྱག་དྲུག་པ། ས་དགུ་མཚོན་པའི་བརྡར་རྡོ་རྗེ་རྩེ་དགུ། སྐུ་ལྔ་ཡེ་ཤེས་ལྔ་མཚོན་བྱེད་རྡོ་རྗེ་རྩེ་ལྔ། དུག་གསུམ་220

དབྱིངས་སུ་སྒྲོལ་བའི་ཁ་ཊྭཱཾ་རྩེ་གསུམ། ལས་ཉོན་བག་ཆགས་བསྲེགས་པའི་མེ་དཔུང་། བདུད་བཞི་དབྱིངས་སུ་སྒྲོལ་བའི་རི་རབ་ཀྱི་ཕུར་བ།རྫུ་འཕྲུལ་གྱི་རྐང་བ་བཞི་དང་ལྡན་པའི་ཞབས་བཞི། ཚོགས་ཡུལ་རྒྱན་དུ་ཤར་བའི་བརྡ་རྟགས་སུ་དུར་ཁྲོད་ཀྱི་ཆས་དང་དཔའ་ཆས་་་་་་རྫོགས་པ། མ་རིག་ལོག་རྟོག་བསྲེགས་པའི་མཚོན་བྱེད་མེ་དཔུང་གི་ནང་ན་བཞུགས་པའོ། །སྣང་སྟོང་གཉིས་སུ་མེད་པ་མཚོན་ཕྱིར་ཡུམ་འཁོར་ལོ་རྒྱས་འདེབས་མ་སྐུར་འཁྲིལ་བ། མེ་ལོང་ཡེ་ཤེས་ཀྱི་ངོ་བོ་བཛྲ་ཀཱི་ལ། མཉམ་ཉིད་ཡེ་ཤེས་ཀྱི་ངོ་བོ་རཏྣ་ཀཱི་ལ། སོར་རྟོག་ཡེ་ཤེས་ཀྱི་ངོ་བོ་པདྨ་ཀཱི་ལ། བྱ་གྲུབ་ཡེ་ཤེས་ཀྱི་ངོ་བོ་ཀུརྨ་ཀཱི་ལ། རྟོག་ཚོགས་གནས་སུ་དག་པ་མཚོན་ཕྱིར་ཁྲོ་བཅུ་ཡབ་ཡུམ་ཟ་གསོད་སྒོ་སྐྱོང་དང་་བཅས་པ་ཐམས་ཅད་སྣང་ལ་རང་བཞིན་མེད་པ་འཇའ་ཚོན་ལྟ་བུ་་་་་་དང་། གསལ་ལ་དེར་འཛིན་དང་བྲལ་བ་མེ་ལོང་ནང་དུ་གཟུགས་བརྙན་ཤར་བ་ལྟ་བུར་བསྐྱེད་པར་བྱའོ། །དེ་ལྟར་བདག་བསྐྱེད་གསལ་བ་ནི་བྱད་དང་གཟུགས་ལྟ་བུ་ལ། མདུན་བསྐྱེད་སྐད་ཅིག་གི་རེ་་ལོང་ལ་གཟུགས་བརྙན་ཤར་བ་ལྟ་བུར་གསལ། བདག་མདུན་གཉིས་ཀྱི་གནས་གསུམ་དུ་འབྲུ་གསུམ་གསལ་བ་ལས་འོད་འཕྲོས་པས་རྒྱལ་བ་རྣམས་ཀྱི་ཐུགས་རྒྱུད་བསྐུལ། དེ་དག་རྣམས་དབང་གི་ལྷ་རིགས་ལྔའི་རྣམ་པར་སྤྱན་དྲངས་ཏེ་ཡེ་ཤེས་ལྔའི་དབང་བསྐུར་བས་་་་221

ཉོན་ཤེས་ཀྱི་དྲི་མ་དག་པར་བྱས། ཕུང་པོ་ལྔ་རིགས་ལྔའི་སངས་རྒྱས་སུ་གནས་འགྱུར། རྒྱལ་བ་རྣམས་ཀྱི་རྒྱལ་ཚབ་ཏུ་མངའ་གསོལ།འཁོར་འདས་ཀྱི་སྤྱི་དཔལ་ཆེན་པོར་དབུགས་དབྱུང་། ཆུའི་ལྷག་མ་སྤྱི་བོར་བརྟན་པ་ལས་དབང་རྟགས་སུ་རྡོ་རྗེ་ཕྱེད་པས་བརྒྱན་ཞིང་་་་་་རིགས་ཀྱི་ལྷ་གཙོ་བོར་བཞུགས་པས་རིགས་ལྔས་དབུ་བརྒྱན་པར་་་་་་་་བསམ། སླར་ཡང་གནས་གསུམ་དུ་འཁོར་ལོ་པདྨ་ཉི་མ་གནས་པའི་ཡི་གེ་ཨོཿདཀར་ཨུདམར་རྒྱུཿམཐིང་གི་རྣམ་པར་གསལ་བ་ལས་འོད་་་འཕྲོས་པས་རྒྱལ་བ་ཐམས་ཅད་འབྲུ་གསུམ་གྱི་རྣམ་པར་བྱུང་ནས་་་་་་་ཐིམ་པས་སྐུ་གསུང་ཐུགས་ཀྱི་ལྷར་རྒྱས་བཏབ་པས་གཞུག་མ་མི་་་་་་་་་ཤིགས་པའི་རྡོ་རྗེ་གསུམ་མངོན་དུ་གྱུར་བར་བསམ་པའོ། །སྤྱན་འདྲེན་ནི། ཁམས་གསུམ་འཁོར་ཿབའི་སོགས། ཡང་ཡིན། དེ་ཡང་དོན་དམ་པར་ནི་གཞིའི་རིག་པ་མཐའ་གྲོལ་ཆེན་པོའི་གནས་་་་་་་ལུགས་མངོན་དུ་གྱུར་ཚེ་ཁམས་གསུམ་འཁོར་བའི་ཆོས་སུ་སྣང་བ་་་་་་་ཐམས་ཅད་རྒྱལ་བའི་སྐུ་གསུང་ཐུགས་རྡོ་རྗེ་གསུམ་གྱི་རང་བཞིན་དུ་་་དག་སྟེ། ཆོས་ཉིད་མཉམ་བརྡལ་ཆེན་པོའི་དབྱིངས་སུ་རོ་གཅིག་ཅིང་འཁོར་འདས་གཞིའི་རོལ་བ་རུ་འཕོས་ཏེ་ངང་གནས་ཀྱི་ཡེ་ཤེས་ཆེན་་་་པོ་མངོན་དུ་བྱེད་པ་སྤྱན་འདྲེན་པ་ཡང་ཡིན། དེའི་དོད་དུ་སླར་ཡང་གནས་གསུམ་ལས་འོད་ཟེར་དཀར་དམར་མཐིང་གསུམ་འཕྲོས་པས་་་222

ཆོས་ཉིད་ནམ་མཁའ་མཛོད་ཀྱི་དབྱིངས་ནས་ཕྱོགས་བཅུ་དུས་བཞིའི་་རྒྱལ་བ་སྲས་དང་བཅས་པ་རྟེན་དང་བརྟེན་པའི་དཀྱིལ་འཁོར་གྱི་་་་་་་རོལ་བ་ཐམས་ཅད་ཁ་བ་བུ་ཡུག་འཚུབས་པ་བཞིན་དུ་སྤྱན་དྲངས་ཏེ་་བདག་དང་སྒྲུབ་རྫས་ཀྱི་སྟེང་དུ་བྱོན་ནས་བདག་མདུན་རྣམས་དང་་་་སྒྲུབ་རྫས་ལ་བསྟེམ་པ་ནི་ཀུན་རྫོབ་ཙམ་མོ། །བཞུགས་གསོལ་ནི། དུས་གསུམ་འཕོ་འགྱུར་སོགས། ཀྱང་ཡིན།དེ་ཡང་དོན་དམ་པར་དུས་གསུམ་འཕོ་འགྱུར་དང་བྲལ་བ་གཞིར་་་་་་་གནས་ཀྱི་རིག་པ་ངོ་འཕྲོད་དེ་རང་ཐོག་ཏུ་རང་ས་འཛིན་ཞིང་རྒྱུད་ལ་བརྟན་པར་བྱ་བ་ཉིད་བཞུགས་གསོལ་ཀྱང་ཡིན། དེའི་དོད་དུ་འཁོར་བའི་སྒོ་དང་བསྟུན་ཏེ་རྒྱལ་བ་རྣམས་ཀྱི་ཐུགས་དང་མཐུན་པའི་་་་་་་་་གདན་ཕུལ་ནས་བཞུགས་པར་གསོལ་བས་གདན་ལ་འཁོད་པ་བློ་ཡིད་ཀྱི་སྤྱོད་ཡུལ་དུ་བསྟན་པ་ནི་ཀུན་རྫོབ་ཙམ་མོ། །ཕྱག་འཚལ་ནི། ལྟ་བའི་རྒྱལ་པོ་སོགས། བྱ་བ་ཡིན། དེ་ཡང་དོན་དམ་པར་རིག་པ་སྐུ་གསུམ་གྱི་དབྱིངས་ཉིད་ལྟ་བས་གཏན་ལ་ཕབ་སྟེ་་བརྡལ་ཁྱབ་སྤྲོས་པ་དང་བྲལ་བ་གདོད་མ་གཞིའི་ཆོས་སྐུ་ཆེན་པོའི་་་་་་རང་ཞལ་མངོན་དུ་མཇལ་བའི་ཚེ་ན། ལྷུན་གྲུབ་སྐུ་དང་ཡེ་ཤེས་ཐམས་ཅད་ཀྱི་ངང་རྫོགས་པ་ལ་ངོ་མཚར་ཆེན་པོ་ཐོབ་པར་ལྟ་བ་་་་་་་མཇལ་བའི་ཕྱག་གི་སྒྲ་ཙམ་བརྗོད་པ་ཡིན། དེའི་དོད་དུ་འཁོར་བའི་223

སྒོ་དང་བསྟུན་པ་མི་རྗེ་རྒྱལ་པོ་ལ་སོགས་པ་ལ་གུས་པ་དང་འདུད་་་་་་པའི་ཚུལ་དང་བསྟུན་པར། བདག་ལྷར་གསལ་པའི་སྐུ་ལས་ཞིང་གི་རྡུལ་རྙེད་དང་མཉམ་པའི་ཐ་མལ་གྱི་ལུས་ཅན་འཕྲོས་པས་དཀྱིལ་་་་་་་འཁོར་གྱི་ལྷ་ཚོགས་རྣམས་ཀྱི་ཡོན་ཏན་དྲན་པས་ཕྱག་འཚལ་བ་ནི་་་་་་ཀུན་རྫོབ་ཙམ་མོ། །མཆོད་པ་ནི། ཆོས་ཅན་ཆོས་ཉིད་སོགས། ཡང་ཡིན། དེ་ཡང་དོན་དམ་པ་ལ་གཞིར་གནས་ཀྱི་རིག་པའི་གནས་ལུགས་ཇི་བཞིན་་་་་་་པར་མཐོང་ཚེ་ཆོས་ཅན་མཚན་མར་འཛིན་པའི་འདོད་ཡོན་གྱི་དངོས་པོ་ཐམས་ཅད་ཆོས་ཉིད་བདེ་གཤེགས་སྙིང་པོའི་རོལ་བར་རྒྱན་དུ་་་་་་་ཤར་བའི་མཆོད་པ་ཆེན་པོ་ཡང་ཡིན། དེའི་དོད་དུ་འཁོར་བའི་སྒོ་དང་བསྟུན་ནས་སྣང་ཞིང་སྲིད་པའི་འདོད་ཡོན་ཐམས་ཅད་མ་་་་་་་་་་བཤམས་རང་བྱུང་གི་མཆོད་པ་རུ་ཤེས་ཏེ་འབུལ་བ་དང་། བཤམས་པའི་རྫས་སྒྱུ་མའི་རྫས་ལྟ་བུ་དང་། སྒྱུ་མའི་སྔགས་ལྟ་བུའི་སྤེལ་སྔགས་དང་། སྒྱུ་མའི་དམིགས་པ་ལྟ་བུའི་ཡིད་སྤྲུལ་དང་། ལྟད་མོ་མཁན་ལྟ་བུའི་ལྷར་སྣང་བཀོད་པའི་དབང་ཡུལ་དུ་སྒྱུ་འཕྲུལ་ལྟ་བུའི་འདོད་་་་་་་དགུར་འཕྲུལ་ཏེ་འབུལ་བ་ནི། ཕྱི་མཆོད་བདུན་དང་། ནང་མཆོད་གཟུགས་སྒྲ་དྲི་རོ་རེག་བྱ་སོགས་འབུལ་བ་དང་། གསང་མཆོད་ནི་ཁམས་གསུམ་སྐུ་གསུང་ཐུགས་ཀྱི་བདུད་རྩིར་བསྒྱུར་ཏེ་འབུལ་བ་་་་་་་་224

དང་། འཁོར་བ་ཁྲག་ཏུ་རོལ་བའི་རཀྟ་དང་། སྣང་སྲིད་བཅུད་དུ་དྲིལ་བའི་གཏོར་མ། སྣང་སྟོང་སྦྱོར་བས་གཟུང་འཛིན་གཉིས་བསྡུས་ཀྱི་ཆོས་ཐམས་ཅད་བྱང་སེམས་དཀར་དམར་དུ་བཞུས་པས་ལྷ་རྣམས་ལ་འབུལ་བ་སྦྱོར་མཆོད་དང་། ཆོས་ཉིད་ཀྱི་ཡུལ་དང་འཕྲལ་རྟོག་ཐབས་ཀྱི་རྡོ་རྗེས་ཁམས་གསུམ་བདག་ལྟའི་རཱུ་ཏྲ་བདག་མེད་དུ་་་་་་་་་བསྒྲལ་བའི་ཤ་ཁྲག་རུས་གསུམ་དུ་བསྒྱུར་ཏེ་ཕུལ་ནས། ཆོས་ཅན་གྱི་སྣང་བ་ཐམས་ཅད་ཆོས་ཉིད་བློ་འདས་ཆེན་པོར་བསྒྲལ་ནས་བསྒྲལ་་་་མཆོད་དུ་འབུལ་བ་ནི་ཀུན་རྫོབ་ཙམ་མོ། །བསྟོད་པ་ནི། འཁོར་འདས་རྫོགས་སོགས། སྒྲུབ་པའོ། །དེ་ཡང་དོན་དམ་པ་ཆོས་སྐུ་གཞིར་གནས་ཀྱི་རིག་པ་མངོན་དུ་གྱུར་པའི་ཚེ་ན་འཁོར་འདས་ཀྱི་ཆོས་ཐམས་ཅད་སྟོང་ཉིད་ཆེན་པོ་གཅིག་གི་རོལ་བ་་་རུ་ངོ་ཤེས་ཏེ་ངང་རྟོགས་པ་ནི་རྫོགས་པ་ཆེན་པོའི་གནས་ལུགས་དང་་ཡིན་ལུགས་ཐམས་ཅད་ཇི་བཞིན་པར་མཐོང་བ་ཉིད་ཡིན་པས། དེ་ལ་ངོ་མཚར་བ་དང་གློ(བློ)ཐུབ་པའི་དགའ་བ་དང་འབྲས་བུ་སྐུ་་་་་་་དང་ཡེ་ཤེས་ཀྱི་ཡོན་ཏན་ཐམས་ཅད་གཞི་རང་གི་ཆོས་ཉིད་དུ་ཡེ་ནས་རྫོགས་པའི་དོན་མཐོང་བས་ཡིད་ཆེས་པ་ནི་དོན་གྱི་བསྟོད་པ་ཉིད་་་་་་ཡིན་ནོ། །དེའི་དོད་དུ་རང་ལས་སྤྲུལ་པའི་དཔའ་བོ་མཁའ་འགྲོ་དཔག་ཏུ་མེད་པས་རོལ་མོའི་བྱེ་བྲག་བསམ་གྱིས་མི་ཁྱབ་པ་དང་། གླུ་225

དབྱངས་སྙན་པས་ལྷ་ཚོགས་རྣམས་ཀྱི་སྐུ་གསུང་ཐུགས་ལ་བསྟོད་པ་་་་ནི་ཀུན་རྫོབ་ཙམ་མོ། །སྣ་ཚོགས་སྣང་བ་སོགས། རོལ་པ་ཡིན། མདོར་ན་སྣ་ཚོགས་ཀྱི་སྣང་བ་རྣམས་མ་འདྲེས་སོ་སོར་གསལ་བ་ནི་ལྷུན་གྲུབ་སྒོ་བརྒྱད་ཀྱི་་་་་ཚུལ་དུ་རྣམ་པར་དག་ཅིང་ལྷའི་སྐུ་གསུང་ཐུགས་དང་གཉིས་སུ་མེད་་་པ་ཡིན། དེ་ཡང་སྐུ་ལྟར་ཤར་བས་ཞིང་དང་གཞལ་ཡས་ཀྱི་བཀོད་པ་རང་སྣང་། འོད་ལྟར་ཤར་བས་འོད་ལྔ་མ་འདྲེས་སོ་སོར་གསལ།ཐུགས་རྗེ་ལྟར་ཤར་བས་མཁྱེན་པའི་ཡེ་ཤེས་དང་བརྩེ་བའི་སྙིང་རྗེ་་་་་་འགོག་པ་མེད། གཉིས་མེད་ལྟར་ཤར་བས་རིག་པ་རང་དེ་ལྟར་ཤར་བས་ཐ་དད་པར་གཉིས་སུ་མེད། མཐའ་གྲོལ་ལྟར་ཤར་བས་ཡོད་མེད་གང་གི་མཐར་མ་ལྷུང་། ཡེ་ཤེས་ལྟར་ཤར་བས་གཞི་ལམ་འབྲས་བུའི་རིམ་པ་རྣམས་ཀྱང་དོན་ཐ་དད་དུ་མ་ཡིན་པར་ངོ་བོ་ཉིད་དང་་་་རོ་གཅིག་པར་མཁྱེན། མ་དག་འཁོར་བའི་སྒོ་ལྟར་དུ་ཤར་བས་སྣོད་བཅུད་ཀྱི་སྣང་བ་ཐམས་ཅད་མེད་ལ་ཡོད་པར་སྣང་བ་སྒྱུ་འཕྲུལ་་་་་་་་བཞིན་དུ་ཤར། དག་པ་མྱང་འདས་ཀྱི་སྒོ་ལྟར་ཤར་བས་རང་སྣང་ཡེ་ཤེས་ཆེན་པོའི་སྤྱོད་ཡུལ་དུ་དག་པ་རབ་འབྱམས་ཆོས་ཉིད་ཀྱི་འཁོར་་་ལོར་རྫོགས་པ་ཡིན་ནོ། །དེའི་ཕྱིར་ན་སྣང་བའི་བཀོད་པ་མ་འདྲེས་སོ་སོར་གསལ་བ་ནི་སྐུའི་བཀོད་པ་དང་། དེ་དག་ཀྱང་རྒྱུ་རྐྱེན་སོ་མས་226

གསར་དུ་མ་བསྐྱེད་པར། དག་པ་ཡེ་ཤེས་ཀྱི་རླུང་ལྔའི་རོལ་བར་ལྷུན་གྱིས་གྲུབ་ཅིང་རླུང་གདངས་སྔགས་སུ་ཡེ་ནས་རྫོགས་པས་ན་གསུང་་་་གི་འཁོར་ལོ། སྣང་ཆ་སྐུ་དང་གྲག་པ་སྔགས་ཀྱི་རོལ་བར་ཤར་བ་ཡང་ཀ་དག་སྤྲོས་མཐའ་དང་བྲལ་བའི་དབྱིངས་ཉིད་ལས་མ་གཡོས་པས་་་་ཕྱིར་ན་ཐུགས་ཀྱི་རོལ་བ་ཡིན་ཏེ། ཀུན་མཁྱེན་བླ་མས། འདི་ལྟར་གཟུགས་སུ་སྣང་བ་ཐམས་ཅད་ཀུན། །དབྱིངས་ཀྱི་རྒྱན་ཏེ་སྐུ་ཡི་འཁོར་ལོར་ཤར། །མ་ལུས་གྲག་པའི་སྒྲ་སྐད་ཇི་སྙེད་ཀུན། །དབྱིངས་ཀྱི་རྒྱན་ཏེ་གསུང་གི་འཁོར་ལོར་ཤར། །དྲན་རྟོག་འགྱུ་འཕྲོ་མི་རྟོག་བསམ་ཡས་ཀྱང་། །དབྱིངས་ཀྱི་རྒྱན་ཏེ་ཐུགས་ཀྱི་འཁོར་ལོར་ཤར། །འགྲོ་བ་རིགས་དྲུག་སྐྱེ་གནས་བཞི་པོ་ཡང་། །ཆོས་དབྱིངས་ངང་ལས་གཡོས་པ་རྡུལ་ཙམ་མེད། །ཅེས་གསུངས་པ་བཞིན་ནོ། །སྐུ་དང་ཡེ་ཤེས་སོགས། མཚན་ཉིད་ཡིན་ནོ། །དེ་ལྟར་སྐུ་དང་ཡེ་ཤེས་ཀྱི་ངང་ཚུལ་ཇི་ལྟ་བ་བཞིན་དུ་ཤེས་ཤིང་རྟོགས་པ་ནི། དཔེར་ན་ཡིད་བཞིན་གྱི་ནོར་བུའི་མཚན་ཉིད་མཐོང་བས་འདོད་དགུ་རང་བྱུང་བ་ལྟར་དོན་གཉིས་ལྷུན་གྲུབ་ཀྱི་བྱ་བ་མཐར་ཕྱིན་པས་ན་ཡོན་ཏན་་་་་དང་། གནས་སྐབས་སུ་རྣམ་བཞིའི་ཕྲིན་ལས་ཀུན་ལ་དབང་བསྒྱུར་ཞིང་ལས་དང་དངོས་གྲུབ་ཐམས་ཅད་འབད་མེད་དུ་འབྱུང་བ་ནི་་་་་་་ཕྲིན་ལས་ཏེ་རྫོགས་ཆེན་རིག་པའི་མཚན་ཉིད་ཡིན་ནོ། །་227

དབང་བཞི་ཡང་དེ་སོགས། ཤེས་པར་གྱིས་ཤིག །དེ་ལྟར་ཤེས་ཤིང་རྟོགས་པར་གྱུར་ན་དབང་བཞི་ཡང་བསྐུར་ཐོབ་དང་བྲལ་བར་་་་གཞི་ལ་ཡེ་ནས་རྫོགས་པ་ཡིན་ཏེ། འཁོར་འདས་སྟོང་ཉིད་ཆེན་པོར་གཏན་ལ་ཕབ་པས་སྣང་ཆ་སྐུའི་བཀོད་པར་རྫོགས་ཤིང་། སྟོང་ཆ་རིག་པ་ཟང་ཐལ་ཆེན་པོའི་གཤིས་རང་གནས་བདེ་བ་ཆེན་པོར་་་་་་་་་རྟོགས་པས་སྣང་སྟོང་ཡེ་ཤེས་སུ་མངོན་དུ་གྱུར་བའི་ཕྱིར་ན་སྐུ་བུམ་་་་་པའི་དབང་རྫོགས། དག་པ་འོད་ལྔ་ལྷུན་གྲུབ་ཀྱི་རོལ་བ་སྣོད་བཅུད་དུ་སྣང་བ་ཐམས་ཅད་ཀྱང་ཡེ་ཤེས་ཀྱི་རླུང་གི་སྙིང་པོ་ཅན་ལས་མ་་་་་་འདས་ཤིང་། རླུང་གསལ་བའི་ཆ་ལས་ཟིན་དང་མ་ཟིན་པའི་སྒྲ་རྣམས་འབྱུང་ཡང་། ངོ་བོ་སྟོང་པའི་ཆ་ལས་གསུང་གི་གསང་བ་བསམ་གྱིས་མི་ཁྱབ་པ་བརྗོད་མེད་ན་དེའི་རང་སྒྲར་གདོད་ནས་དག་་་པས་ན་གསལ་སྟོང་དབྱེར་མེད་ཀྱི་དོན་མངོན་དུ་གྱུར་པ་ཡིན་ཏེ་་་་་་་་གསུང་གསང་བའི་དབང་རྫོགས། འགྱུ་ཆ་སེམས་ཀྱིས་བསྡུས་པ་ཐམས་ཅད་ཀྱང་དོན་དུ་རིག་སྟོང་རྣམ་པར་མི་རྟོག་པའི་ངོ་བོ་ལས་མ་འདས་ཤིང་། བདེ་བ་ཆེན་པོའི་ཡེ་ཤེས་ཀྱི་རྩལ་སྣང་འབའ་ཞིག་ཏུ་ཤར་བ་ཡིན་ཏེ། བདེ་སྟོང་གཉིས་སུ་མེད་པ་སྤྲོས་བྲལ་ཆོས་ཉིད་ཀྱི་དོན་ལ་མཉམ་པར་བཞག་པ་ཙམ་གྱིས་རང་གནས་ཡེ་ཤེས་ཆེན་པོ་་་་་་མངོན་དུ་གྱུར་བ་ཡིན་པའི་ཕྱིར་ན་ཐུགས་ཤེས་རབ་ཡེ་ཤེས་ཀྱི་དབང་་228

རྫོགས། དེ་ལྟར་གཞི་ཆོས་ཉིད་ཆེན་པོ་དང་ལམ་སྣང་ལྷུན་གྲུབ་ཀྱི་འཁོར་ལོར་དབང་བསྒྱུར་བའི་ཚེ་ན་རིག་སྟོང་རྣམ་པར་མི་རྟོག་པའི་་་ཡེ་ཤེས་སྨྲ་བསམ་བརྗོད་པ་དང་བྲལ་བའི་གནས་ལུགས་མངོན་དུ་་་་་་་གྱུར་པ་ཡིན་པའི་ཕྱིར་ན་ཀ་དག་ཚིག་གི་དབང་རྣམས་རྫོགས་པ་ཡིན་་ནོ། །དེའི་གནད་ཀྱིས་ཕུང་པོ་འོད་སྐུར་གྲོལ་བ་དང་། ངག་གི་ནུས་པ་འཇུག་པས་ཆོས་རྣམས་ཀྱི་གནས་ལུགས་ལ་དབང་བསྒྱུར་བ་དང་།སེམས་ཆོས་སྐུར་འཕོས་ནས་འཁྲུལ་སྣང་རྒྱུན་ཆད་པ་དང་། རང་ཐོག་ཏུ་རང་སད་ནས་ནང་གསལ་གཞོན་ནུ་བུམ་སྐུར་དོན་གྱི་སངས་་་རྒྱས་བརྙེས་པ་ཡིན་ནོ། །ད་ལྟ་གཞན་རྗེས་སུ་འཛིན་ཕྱིར་དབང་སྒོ་དུ་མ་བསྟན་པ་ཡང་རང་དོན་དུ་རྟོགས་པས་བདག་གྲོལ་བའི་རྣལ་་་་་་་་་འབྱོར་བ་རྣམས་ཀྱི་སྤྱོད་ཡུལ་ལས། རང་མ་གྲོལ་བཞིན་དུ་གཞན་རྗེས་སུ་འཛིན་པར་སྐད་པ་ནི་བྱེ་མ་བཅིར་བ་ལ་མར་མི་འབྱུང་བ་་་་་་བཞིན་ཡིན་ཏེ། དཔེར་ན་རང་ལ་མི་དབང་བའི་རྒྱལ་པོ་གཞན་གྱི་རྒྱལ་ས་སྤྲང་པོ་ལ་སྦྱིན་ཟེར་བ་ཐོབ་རྒྱུ་ཅུང་ཟད་མེད་པ་དང་འདྲ་་་་་་མཚུངས་པ་ཡིན། དེས་ན་ཞི་ཁྲོ་རྒྱལ་བའི་དཀྱིལ་འཁོར་ཐམས་ཅད་རང་གི་རིག་པའི་རྩལ་ལས་གཞན་ན་མེད་པར་ཐག་ཆོད་པའི་རྣལ་་་་་་འབྱོར་པས། སློབ་མ་ལྷར་གསལ་ཞིང་བྱིན་དབབ་པ་དང་། སློབ་མས་ཀྱང་བླ་མའི་དབང་ཚིག་རྣམས་བརྗོད་པ་དང་མཉམ་དུ་བླ་མ་དང་་་་་་229

མདུན་བསྐྱེད་ཀྱི་ཐུགས་ཀ་ནས་ལྷ་གཉིས་པ་རེ་ཆད་ནས་གནས་་་་་་་་་རྣམས་སུ་ཐིམ་པས་ལྷ་སོ་སོའི་དཔལ་དང་ཡོན་ཏན་རྫོགས་པར་མོས་་་ཤིང་ཐེ་ཚོམ་མེད་ན་དབང་ཐོབ་པ་ནི། དཔེར་ན་མཐོ་ཐང་དང་རྒྱལ་སྲིད་ལ་མངའ་དབང་བསྒྱུར་བའི་རྒྱལ་པོ་དེས་གཞན་ལ་མངའ་ཐང་་་་དང་ལོངས་སྤྱོད་སྟེར་བ་ཐོབ་རྒྱུ་ཡོད་པ་ལྟ་བུ་ཡིན་ནོ། །དེ་ལྟར་རྫོགས་པའི་སོགས། འདྲོང་བ་ཡིན། དེ་ལྟར་སྐུ་དང་ཡེ་ཤེས་ལམ་དང་འབྲས་བུའི་ཆོས་ཐམས་ཅད་གཞི་རང་ལ་ཡེ་ནས་་་་་་་་་རྫོགས་པའི་ངང་ཚུལ་ཇི་ལྟ་བ་བཞིན་དུ་ངོ་ཤེས་ཤིང་གནས་ལུགས་་་་་་དང་ཡིན་ལུགས་རྟོགས་པ་ནི་རྫོགས་པ་ཆེན་པོའི་ལྟ་བ་དང་གྲུབ་་་་་་་་མཐར་ངེས་པ་ཡིན་ནོ། །དེ་ལྟར་ངེས་པ་དོན་གྱི་གནས་ལུགས་དང་ཡིན་ལུགས་སོགས་ཚུལ་བཞིན་མ་མཐོང་ཞིང་མ་རྟོགས་པའི་དབང་་་་་གིས་སྔོན་ཡང་འཁོར་བར་འཁྱམས་པ་དང་། ད་དུང་ཡང་འཁོར་བ་ལས་མ་འདས་ཏེ། ཅིའི་ཕྱིར་ཞེ་ན་གཞི་གདོད་ནས་སྐུ་གསུམ་དག་མཉམ་དུ་རྫོགས་པའི་དབྱིངས་ཉིད་མ་རིག་པས་བསྒྲིབས་ཏེ། གཞིའི་རང་ཞལ་མ་མཐོང་བ་ནི་དཔེར་ན་ཆུ་རང་གྲོལ་དུ་ཡོད་པ་གྲང་ལྷག་་་་གི་ངད་པས་འཁྱགས་པ་རུ་བསྡམས་པ་དང་། དབུལ་པོའི་ཁྱིམ་དུ་གསེར་དང་ནོར་བུ་ཡོད་ཀྱང་ངོ་མ་ཤེས་པའི་དབང་གིས་དབུལ་་་་་་་་་ཕོངས་ཀྱི་འབྱོར་རྒྱད་མི་སེལ་བ་ལྟ་བུར། གཞིའི་ཡིན་ལུགས་དང་230

གནས་ཚུལ་མི་ཤེས་པའི་དབང་གིས་ལུས་ངག་གི་དགེ་བ་ཙམ་གྱིས་་་་་་མཐོ་རིས་གསུམ་དང་། མི་དགེ་བའི་འབྲས་བུས་ངན་སོང་གསུམ་སྟེ།འཁོར་བར་བསོད་ནམས་བསགས་པ་ཙམ་ལས་མེད་པ་ཡིན་ནོ། །དོན་དམ་པར་གཞི་བདེ་གཤེགས་སྙིང་པོའི་ཡེ་ཤེས་དང་ཡོན་ཏན་་་་་་་ཐམས་ཅད་རང་རྩལ་དུ་རྫོགས་པ་རྟེན་གཞལ་ཡས་ཁང་དང་བརྟེན་་་་པ་ལྷའི་འཁོར་ལོ་ལ་སོགས་པ་ཐམས་ཅད་སོ་སོར་བཤད་པ་རྣམས་ནི།གདུལ་བྱ་རྟག་འཛིན་ཅན་རྣམས་ཀུན་རྫོབ་རྩོལ་བཅས་ཀྱི་ལམ་ལ་་་་་་་བརྟེན་ནས། དོན་དམ་རྩོལ་མེད་སྤྲོས་བྲལ་གྱི་དབྱིངས་སུ་ཁ་དྲངས་པའི་ཐབས་སུ་བསྟན་པ་ཡིན་ནོ། །དེ་ནི་གསལ་དག་སྟོང་བ་གསུམ་གྱི་མན་ངག་སྲོག་སྡོམ་གཟེར་བཞིའི་གནད་དང་ལྡན་པས་འབྲས་བུ་བླ་་་་ན་མེད་པའི་དབྱིངས་སུ་ཁ་འདྲོང་བ་ཡིན་ཏེ། དེ་ལ་གསལ་བ་ལྷའི་གཟེར་དང་ཏིང་ངེ་འཛིན་གྱི་གཟེར། ཆོས་ཉིད་ལྟ་བའི་གཟེར། འཕྲོ་འདུ་ཕྲིན་ལས་ཀྱི་གཟེར་བཞིར་འདུས་པ་ལས། དེ་ཡང་དང་པོ་གསལ་བ་ལྷའི་གཟེར་ནི། ཡི་དམ་དེའི་སྐུ་མདོག་ཕྱག་མཚན་རྒྱན་ཆ་ལུགས་ཐམས་ཅད་ཡིད་ཡུལ་དུ་བཀྲ་ལམ་མེར་གསལ་བས་ཐ་མལ་གྱི་་་མངོན་ཞེན་ལྡོག་པ་ཡིན། དེ་ཡང་དག་དྲན་གྱི་གནད་དང་ལྡན་ན་བསྐྱེད་རིམ་རང་རྒྱུད་དུ་མི་གོལ་བ་ཡིན།གཉིས་པ་ཏིང་ངེ་འཛིན་གྱི་གཟེར་ནི། བདག་ལྷ་རུ་ཤེས་པའི་ང་231

རྒྱལ་བརྟན་པར་བྱེད་པ་ཡིན་ཏེ། དེ་ཡང་ད་སྔ་ཡན་ཆད་དུ་འཁོར་བར་འཁྱམས་པའི་དུས་སུ་སེམས་ཅན་རྣམས་ཀྱི་ལུས་སུ་སྣང་བ་ལ་་་་་་བདག་ཏུ་འཛིན་པའི་ཤེས་པ་བག་ལ་ཉལ་བ་དེ་ངར་འཛིན་ཡིན་ལ།དེ་ནི་སྣང་སེམས་ཐམས་ཅད་ཀྱི་བྱེད་པོ་ཡིན་པས། དེའི་གཉེན་པོར་བདག་ལུས་ལྷ་རུ་གསལ་བ་དང་། ལྷ་ཡིན་གྱི་ཤེས་པ་གོ་མ་འགགས་པའི་ང་རྒྱལ་བརྟན་པར་བྱས་ཏེ་གསལ་སྣང་ཐོན་པ་ན་མཐར་གསལ་་་བརྟན་གྱི་ཚད་བརྒྱད་ཀློང་དུ་གྱུར་ཏེ། མངོན་སུམ་པར་མཐོང་རེག་གི་ཡུལ་དུ་གྱད་དུ་གྱུར་པར་ངེས་པ་ནི། རྡོ་རྗེ་འཆང་གིས། གཡོ་མེད་མོས་གུས་ཟླ་དྲུག་གིས། །རྡོ་རྗེ་འཆང་གི་ས་ཐོབ་འགྱུར།།ཅེས་གསུངས་པ་ལྟར་རོ། །དེ་ཡང་མི་ཚིག་གི་ངག་དང་མ་འདྲེས། སྟན་གྱི་དྲོད་མ་ཡལ། ཤེས་པ་གཞན་དུ་མ་ཡེངས་པར་བསྒྲུབ་དགོས་ཏེ། རྒྱུད་ལས།ཏིང་འཛིན་གཟེར་ནི་ཐོད་སྐུ་ལ། །རྩེ་གཅིག་སེམས་བཟུང་ཡེངས་མེད་བྱ། །ཞེས་གསུངས་པ་བཞིན་དུ་ལེ་ལོ་མེད་པར་ཉམས་སུ་ལེན་པ་ནི་ཏིང་ངེ་འཛིན་གྱི་གཟེར་ཡིན་ནོ། །གསུམ་པ་ལྟ་བའི་གཟེར་ནི། ཡ་གི་ཆོས་སྐུ་ཀུན་ཏུ་བཟང་པོ་ནས།མ་གི་འཇག་མའི་སྲིན་བུ་ཡན་ཆད་བདེ་གཤེགས་སྙིང་པོ་གཅིག་གི་་་་་་རོལ་བ་ལས་མ་འདས་པར་ཐག་ཆོད་དགོས་ཏེ། དེ་ལྟར་མ་རྟོགས་པ་རྣམས་ཀྱིས་ཡེ་ཤེས་པ་བསྒྲུབ་ཀྱང་དངོས་མཚན་ཅན་དུ་བཟུང་བས།232

འཇིག་རྟེན་པ་ཤ་སྟག་ལས་ཡེ་ཤེས་པ་འགྲུབ་མི་སྲིད་པ་ནི། དཔེར་ན་དུག་གི་ནང་ན་སྨན་མེད་པ་ལྟར་རོ། །དེ་ནི་སྟོང་ཉིད་མ་རྟོགས་པས་ལན་པ་ཡིན་ནོ། །སྟོང་ཉིད་ཇི་བཞིན་པར་རྟོགས་ན། སྔོན་རྣལ་འབྱོར་པ་ཞིག་གིས་ཐེའུ་རིང་བསྒྲུབ་པས་འཕྲིན་ལས་རྣམ་པ་བཞིའི་་་་དངོས་གྲུབ་འབད་མེད་དུ་ཐོབ་པ་ལྟར་རོ། །སྟོང་ཉིད་མ་རྟོགས་ན་ཀུན་ཏུ་བཟང་པོ་བསྒྲུབ་ཀྱང་འཇིག་རྟེན་པར་འགྲུབ་པ་དང་། ཞི་བ་བསྒྲུབ་པས་གཟུགས་ཁམས་ཀྱི་ལྷ་དང་། ཁྲོ་བོ་བསྒྲུབ་པས་བདུད་དང་རཱུ་ཏྲ་སོགས་སུ་འགྱུར་བའི་ཚུལ་ནི། རྒྱུད་ལས། དགོངས་པ་མི་འགྱུར་གཟེར་མེད་ན། །དཔལ་ཆེན་བསྒྲུབ་ཀྱང་ཐུན་མོང་ལས། །མཆོག་མི་འགྲུབ་ཅིང་རཱུ་ཏྲར་གོལ། །ཞེས་གསུངས་པ་བཞིན་ནོ། །དེས་ན་སྣང་སྲིད་འཁོར་འདས་ཐམས་ཅད་རང་སྣང་གི་རོལ་བ་ཡིན་་་ཀྱང་། ཡོད་འཛིན་གྱི་ཤེས་པ་གཅིག་གིས་སྣོད་བཅུད་འདོད་ཡོན་ཐམས་ཅད་བདེན་གྲུབ་ཅན་དུ་སྣང་ཞིང་། གཟུང་འཛིན་གཉིས་ཀྱིས་མེད་ལ་ཡོད་པར་བཟུང་ནས་འཁྲུལ་བ་ཡིན་པའི་ཚུལ་ནི། དགེ་བཤེས་སྦྲུལ་མདོ་བ་དང་། མུ་སྟེགས་བྲག་སྒོམ་པ་ལྟ་བུ་ཡིན། སྔོན་ལྷའི་བུས་འཇམ་དཔལ་ལ། རི་རབ་དང་ཉི་ཟླ་སོགས་སྣོད་བཅུད་འདི་ཅི་ལས་བྱུང་ཞུས་ཚེ། སེམས་ཅན་གཅིག་གི་སེམས་རྟོག་ལས་བྱུང་གསུངས། སེམས་རྟོག་ཙམ་གྱིས་ཅིའི་ཕྱིར་འབྱུང་ཞུས་ཚེ། སྔོན་233

ཝ་ར་ཎ་སིའི་རྒན་མོ་ཞིག་གིས་ཚེ་སྟོད་རང་ལུས་སྟག་ཏུ་བསྒོམ་པས།་ཚེ་སྨད་སྟག་ཏུ་མངོན་སུམ་དུ་གྱུར་ནས་གྲོང་ཁྱེར་མང་པོ་འཇོམས་་་་་་པར་སྐད་པའི་ལོ་རྒྱུས་སོགས་ཡོད་པ་ལྟར། ཐོག་མ་མེད་པའི་དུས་ནས་ཨ་འཐས་བདེན་གྲུབ་ཏུ་བཟུང་ན་འདི་ལྟར་ལོས་སྣང་གསུངས་་་་པ་བཞིན་ཡིན་པས། ཆོས་ཐམས་ཅད་སྟོང་ཉིད་ཡིན་ཚུལ་ཤེས་དགོས་པའི་དོན་དེ་ཡིན་ནོ། །དེའི་ཕྱིར་ན་སྣོད་བཅུད་རང་སྣང་དུ་ཐག་ཆོད་ནས་དེའི་ངང་དུ་བཟོ་མི་འཆོས་པར་འཇོག་དགོས་པ་ཡིན་ཏེ། མ་ཅིག་གི་ཞལ་ནས། ཡིད་ལ་ཅི་ཡང་མ་བྱས་ན། །གེགས་དང་གོལ་ས་ཞེས་བྱ་མེད། །ཅེས་གསུངས་པ་བཞིན་ནོ། །རྟོག་གེ་པ་རྣམས་ཀྱིས་བཟོ་མེད་དུ་རང་གར་འདུག་པ་ཧྭ་ཤང་གི་ལྟ་བ་རེད་ཟེར་ཡང་ ཧྭ་ཤང་གི་མཚན་ཉིད་ནི་སུས་ཀྱང་མི་ཤེས་ཏེ། སངས་རྒྱས་ཀྱི་བཀའ་བར་བ་མཚན་ཉིད་མེད་པའི་ཆོས་བློ་ལ་འཆད་ནུས་པ་ཞིག་ཡིན་པའི་་ཕྱིར་རོ། །དབང་པོ་ཤིན་ཏུ་རྣོན་པོ་སྟེ། སྔོན་སློབ་དཔོན་ཀ་མ་ལ་ཤི་ལས། ཕྱག་ཤིང་ཀླད་ལ་བསྐོར་ནས་ཁམས་གསུམ་འཁོར་བའི་རྩ་བ་གང་ཡིན་བརྡ་ཐབས་ཀྱིས་དྲིས་ཚེ། བེར་གྱི་མཐུ་བ་གཉིས་བརྡབ་ནས་གཟུང་འཛིན་གཉིས་ཡིན་ཚུལ་ལན་དུ་འདེབས་ནུས་པ་ཡིན་ཚེ།བརྡ་དང་བརྡ་ལན་གོ་བའི་དབང་པོ་རྣོན་པོ་ཡིན་ཏེ། སངས་རྒྱས་ཀྱི་རྣམ་མཁྱེན་ཁོ་ནས་སྤྱོད་ཡུལ་ལས་གཞན་གང་གིས་ཀྱང་ཁ་ཚོན་་་་་་་་་པོ4

གཅོད་དུ་མེད་ཅེས་གསུངས་པས། སུས་ཀྱང་ཧྭ་ཤང་གི་རྒྱུད་ཚོད་ནི་རྟོགས་པ་མ་ཡིན་ནོ། །ལར་སྣོད་བཅུད་རང་རྒྱུད་པར་ཡོད་པར་འདོད་ན་སྟོང་ཉིད་མ་ཡིན། སྟོང་པར་འདོད་ཀྱང་རང་ངོས་ལས་སྟོང་པ་ཙམ་ལས་མི་འདོད་ན། ཕུར་ཁུང་ལྟ་བུའི་སྟོང་པ་གྲངས་མང་བ་དང་། མི་སྟོང་པ་ལ་སྟོང་པའི་རྒྱས་འདེབས་ཙམ་ལས་སྟོང་ཉིད་ཡང་དག་པ་མ་ཡིན་ནོ། །འཁོར་འདས་གཞི་གཅིག་ཏུ་འདོད་ན་སེམས་ཅན་གཅིག་སངས་རྒྱས་ཚེ་སེམས་ཅན་ཐམས་ཅད་དུས་གཅིག་་ཏུ་སངས་རྒྱས་པར་འདོད་དགོས། གཞི་གཅིག་ཏུ་འདོད་ཀྱང་མཉམ་དུ་སངས་རྒྱས་པར་མི་འདོད་ཟེར་ན། གཞི་དུམ་བུ་གཅིག་སངས་རྒྱས་ཀྱང་། མཐར་སེམས་ཅན་གྱི་གཞིར་འདྲེས་ནས་སླར་ཡང་འཁྲུལ་བར་འགྱུར་རོ། །སེམས་ཅན་རང་རྒྱུད་པར་ཡོད་པར་འདོད་པས་ཕན་ཅི་ཐོག སེམས་ཅན་རང་རྒྱུད་པ་མེད་པར་ཤེས་པས་གནོད་ཅི་བསྐྱལ། དེ་ནི་དོན་མེད་པའི་རྩོད་པ་ཡིན། ཐོག་མ་མེད་པའི་དུས་ནས་ཡོད་འཛིན་གྱི་དབང་གིས་རིགས་དྲུག་ཏུ་སྣང་ཞིང་འཁྲུལ་བ་་་་་་་ཡིན་པས། ཆོས་ཐམས་ཅད་གདོད་ནས་སྟོང་ཞིང་བདག་མེད་པར་ཤེས་པ་ནི་གནད་ཡིན་ནོ། །དེང་སང་གི་དུས་སུ་དེ་ལྟར་མ་རྟོགས་པ་མང་བས་ཐམས་ཅད་རྩོད་པ་བྱེད་ན་ཡང་། རང་གི་ལྟ་སྒོམ་གྱི་ཕུ་ཐག་ནང་ནས་ཆོད་པ་ཞིག་མ་བྱས་ན། ལམ་ལོག་པར་འགྲོ་ཉེན་ཡོད་235

པས་ལྟ་བའི་ཡིན་ལུགས་ཇི་ལྟ་བ་བཞིན་དུ་ཤེས་ནས་གཞན་ལ་སྒྲོ་་་་་་་འདོགས་གཅོད་མི་དགོས་པ་ཞིག་བྱེད་པ་ནི་གལ་ཤིན་ཏུ་ཆེ་བ་ཡིན་ཏེ།རྫོགས་པའི་སངས་རྒྱས་ཀྱིས། བསྲེགས(དམར)བཅད(དཀར)་བརྡར(སེར)བའི་གསེར་བཞིན་དུ། །ལེགས་པར་བརྟག་ལ་ང་ཡི་བཀའ། །ཞེས་གསུངས་པ་བཞིན་ནོ། །དེ་ལྟར་རྒྱུ་མ་ནོར་བ་ལྟ་བའི་མཚན་ཉིད་རྟོགས་པ་ནི་དགོངས་པ་མི་འགྱུར་བའི་གཟེར་ཡིན་ནོ། །བཞི་པ་འཕྲོ་འདུ་ཕྲིན་ལས་ཀྱི་གཟེར་ནི། འཛབ་དགོངས་རྣམ་པ་བཞི་སྟེ། དང་པོ་བཀོད་པའི་བཟླས་པ་ཟླ་བ་སྐར་ཕྲེང་ལྟ་བུ་ནི།རང་ཉིད་ཡི་དམ་གྱི་ལྷ་སྣང་སྟོང་འོད་ཀྱི་ལུས་ཅན་ཕྲུ་མ་ཕུས་བཀང་་་་བ་ལྟ་བུའི་ཐུགས་ནའི་ཐད་དུ་པད་མ་དང་ཉི་མའི་གདན་ལ། ཡེ་ཤེས་སེམས་དཔའ་ཚོན་གང་བ་རྡོ་རྗེ་མི་བསྐྱོད་པ་མཐིང་ནག་རྡོ་རྗེ་དང་་་་་དྲིལ་བུ་བསྣོལ་སྟབས་སུ་འཛིན་པ་ཞི་བའི་ཚུལ་དགུ་དང་ལྡན་པ་རྡོ་རྗེ་སྐྱིལ་ཀྲུང་གིས་བཞུགས་པ། །ཡེ་ཤེས་ལྔའི་འོད་ཕུང་རབ་ཏུ་འཁྲིགས་པའི་ཀློང་དུ་གསལ་བའི་ཐུགས་ཀུར་ཉི་མའི་གདན་སྲན་མ་གླེབ་པ་་་་་་ཙམ་གྱི་ལྟེ་བར་གནམ་ལྕགས་ཀྱི་རྡོ་རྗེ་རྩེ་དགུ་པ་ནས་འབྲུ་ཙམ་གྱེན་་་་བསླང་དུ་ཡོད་པའི་ལྟེ་བའི་ནང་དུ། ཤེས་རབ་ཉི་མའི་དཀྱིལ་འཁོར་དང་། ཐབས་ཟླ་བའི་དཀྱིལ་འཁོར་གཉིས་དཀར་ཆ་སྟེང་དང་།དམར་ཆ་འོག་ཏུ་ཡོད་པའི་གའུ་ཡུངས་འབྲུ་ཙམ་གྱི་ཁོང་གསེང་དུ་་་་་་236

ཏིང་འཛིན་སེམས་དཔའ་རྒྱུཿཡིག་མཐིང་ནག་སྤུས་བྲིས་པ་ལྟ་བུ་ཤིན་་ཏུ་ཕྲ་བ་གདོང་སྔོན་དུ་བསྟན་ཅིང་རྣམ་བཅད་རྒྱབ་ཏུ་ཡོད་པ།འཁོར་འདས་ཀུན་གྱི་སྲོག་སྙིང་གཅིག་ཏུ་འདུས་པའི་ངོ་བོར་བསྒོམས་ཏེ། དེའི་ཐིག་ལེའི་ནང་དུ་བླ་མ་དང་། ཟླ་ཚེས་ལ་ཡི་དམ། མགོ་ཚག་ཏུ་མཁའ་འགྲོ། ཧ་ཁོག་ཏུ་ཆོས་སྐྱོང་ཐམས་ཅད་གསལ་གདབ།ཞབས་ཀྱུའི་ནང་དུ་ལྷ་སྲིན་སྡེ་བརྒྱད་ཀྱི་སྲོག་སྔགས་རྣམས་མགོ་ཐུར་་་བསྟན་གྱི་ཚུལ་དུ་གནས་པར་བསྒོམ། ཧ་ཁོག་དཔུང་པ་གཡས་སུ་བསྲུང་བ་ཕོ། གཡོན་དུ་བསྲུང་བྱ་མོ། མདུན་དུ་བུ་སློབ། རྒྱབ་ཏུ་འཁོར་གཡོག་མངའ་རིས་ལོངས་སྤྱོད་གང་གཅེས་ཐམས་ཅད་གསལ་་་གདབ་པ་དང་། བསྲུང་བྱ་སྤྱི་རྣམས་ལྷའི་གྲལ་དུ་སྦ་བ་ལས་སྲོག་སྙིང་དུ་སྦ་བར་མི་བྱའོ། །དེ་ལྟ་བུའི་རྒྱུཿཡིག་གི་མཐའ་སྐོར་དུ་ཕོ་ལ་སྔགས་ཕྲེང་བཀོད་པ་གཡོན་དང་འཁོར་བ་གཡས། མོ་ལ་བཀོད་པ་གཡས་དང་འཁོར་བ་གཡོན་དུ་འཁོར་བའི་ཚུལ་ཅན་དུ་བསམས་ཏེ། རྩུ་གི་ནཱ་ད་དང་ཐིག་ལེ་ལས་འོད་ཟེར་དཀར་པོ་དཔག་ཏུ་མེད་པ་འཕྲོས་ཏེ།ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ཀྱི་སྐུ་གསུང་་་་་་་ཐུགས་ལ་མཉེས་པའི་མཆོད་པ་འབུལ། ཐུགས་རྗེ་བྱིན་རླབས་གཟི་བྱིན་དབང་དང་དངོས་གྲུབ་ཐམས་ཅད་འོད་ཕུང་དཀར་པོའི་རྣམ་་་་་པར་བྱུང་ནས་བདག་གི་ཐུགས་གར་ཐིམ་པས། མ་དག་པའི་སྣང་237

སེམས་ཐམས་ཅད་བཙན་ཐབས་སུ་སྦྱངས་ནས་སྒོ་གསུམ་རྡོ་རྗེ་གསུམ་གྱི་རང་བཞིན་དུ་སངས་རྒྱས་པར་བསམས་ཏེ། སྐུ་དང་སྔགས་ཕྲེང་ཐུགས་སྲོག་རྒྱུཿཡིག་སོགས་ལ་འདུན་པ་རྩེ་གཅིག་ཏུ་གཏད་དེ་བཟླས་་སྔགས་ལ་དྲིལ་བ་ནི་བསྙེན་པ་དང་། སྔགས་ཕྲེང་རྣམས་གདན་ལས་འཕགས་ཏེ་རྒྱུཿགི་སྐེད་ཙམ་ནས་གཡས་བསྐོར་དུ་ཀྱི་ལི་ལི་འགལ་མེ་་་་ལྟར་འཁོར་བ་ལས་འོད་ཟེར་མཆོད་འཛིན་གྱི་ལྷ་མོ་དང་བཅས་པ་་་་་་འཕྲོས་ཏེ་རྒྱལ་བ་སྲས་དང་བཅས་པ་རྣམས་མཆོད་ཅིང་ཐུགས་མཉེས་ཤིང་ཚིམས་ནས་ཚོགས་གཉིས་རྫོགས་པ་དང་། ཐུགས་རྗེ་བྱིན་རླབས་ཐམས་ཅད་འོད་ཟེར་གྱི་རྣམ་པར་བྱུང་ནས་བདག་ཉིད་ལ་ཐིམ་པས་་་ཉོན་ཤེས་ཀྱི་དྲི་མ་བག་ཆགས་དང་བཅས་པ་སངས་ཀྱིས་དག་ནས་་་་་་ལྷའི་སྐུ་གསུང་ཐུགས་དང་གཉིས་སུ་མེད་པར་གྱུར་པར་བསམ་པ་ནི་་་ལྷ་ཉེ་བར་བསྙེན་པ་ཡིན་ནོ། །སླར་ཡང་སྔགས་རྣམས་གདན་ལ་འཁོད་ནས་གཡས་སུ་རང་སྒྲ་དང་བཅས་ཏེ་འཁོར་བ་དང་། སྔགས་ཕྲེང་ལས་སྔགས་ཕྲེང་གཉིས་པ་ཞིག་མར་མེ་གཅིག་ལས་གཉིས་མཆེད་ཀྱི་ཚུལ་དུ་ཆད་ནས། རྒྱུཿགི་ཞབས་ཀྱུ་ནས་ཞུགས། ནཱ་ད་ནས་ཐོན་ཏེ་རང་གི་ཞལ་ནས་ཡུམ་གྱི་ཞལ་དུ་ཞུགས། སྐུའི་དབྱིབས་བརྒྱུད་ཡུམ་གྱི་པད་མོ་ནས་རང་གི་རྡོ་རྗེའི་སྦུབས་སུ་ཞུགས་ནས་རྒྱུཿགི་ཞབས་ཀྱུ་་་ལ་ཐིམ་པར་བསམ་པ་དང་། ཐུགས་སྲོག་ལས་འོད་ཟེར་དམར་པོ་238

འཕྲོས་ཏེ་རྒྱལ་བ་ཐམས་ཅད་མཆོད། ཐུགས་རྗེ་བྱིན་རླབས་གཟི་བྱིན་དབང་དང་དངོས་གྲུབ་ཐམས་ཅད་འོད་ཕུང་དམར་པོའི་རྣམ་པར་་་་་བདག་མདུན་སྒྲུབ་པའི་རྫས་རྣམས་ལ་ཐིམ་པས་མཆོག་དང་ཐུན་མོང་གི་དངོས་གྲུབ་མ་ལུས་པ་ཐོབ་པར་བསམ་པ་ནི་བདག་དོན་དུ་བྱིན་་་་་རླབས་བསྡུ་བའི་དམིགས་པ་ཡིན། བདག་མདུན་གྱི་བར་དུ་འཁོར་བ་ལ་སྔགས་ཕྲེང་རང་གི་ཞལ་ནས་བྱུང་སྟེ་མདུན་བསྐྱེད་གཙོ་བོའི་ཞལ་་་ནས་ཞུགས། སྐུའི་དབྱིབས་བརྒྱུད་དེ་རྡོ་རྗེ་ནས་ཡུམ་གྱི་པད་མོར་ཞུགས། ཡུམ་གྱི་ཞལ་ནས་ཐོན་ཏེ་རང་གི་ཡུམ་གྱི་ཞལ་དུ་ཞུགས་པ་ནས་སྔར་བཞིན་བར་མེད་དུ་འཁོར་བ་ལ་དམིགས་པ་རྩེ་གཅིག་ཏུ་་་་་་དྲིལ་བ་ནི་སྒྲུབ་པ་ཡིན་ནོ། །སྔགས་ཕྲེང་ལས་འོད་ཟེར་ཁ་དོག་ལྔ་ལྡན་འཕྲོས་ཏེ་རྒྱལ་བ་རྣམས་ཀྱི་སྐུ་གསུང་ཐུགས་ལ་མཉེས་པའི་་་་་་་་་མཆོད་པ་འབུལ། ཐུགས་རྗེ་བྱིན་རླབས་གཟི་བྱིན་དབང་དང་དངོས་གྲུབ་ཐམས་ཅད་ལྔ་ལྡན་འོད་ཀྱི་རྣམ་པར་སྤྱན་དྲངས་ཏེ། བདག་མདུན་ལ་ཐིམ་པས་དབང་དང་དངོས་གྲུབ་ཐམས་ཅད་ཐོབ་པར་་་་་་་་བསམ་པ་དང་། འོད་ཟེར་མར་འཕྲོས་པས་ཁམས་གསུམ་སེམས་ཅན་ཐམས་ཅད་ཀྱི་ལས་ཉོན་སྡིག་སྒྲིབ་བག་ཆགས་དང་བཅས་པ་ཐམས་་་་ཅད་བ་མོ་ལ་ཉི་ཟེར་ཕོག་པ་ལྟར་སངས་ཀྱིས་དག་པར་བྱས་ནས།སྣང་བ་ཐམས་ཅད་ཞིང་ཁམས་དང་གཞལ་ཡས་ཁང་དང་། སྲིད་པ་239

ཐམས་ཅད་ལྷ་དང་ལྷ་མོའི་རང་བཞིན་དུ་གྱུར་ཏེ། ཀུན་གྱིས་དབྱངས་གཅིག་དང་དགོངས་པ་གཅིག་གི་ངང་ནས་སྔགས་ཀྱི་སྒྲ་བུང་བ་ཚང་ཞིག་པ་ལྟར་འུར་ཏི་རི་རི་སྒྲོགས་པས་སྣང་སྲིད་ཀྱི་ཁམས་་་་་་་ཐམས་ཅད་གཡོ་ཞིང་འཕར་ལྡག(རྡེག)ཏུ་འགུལ་བར་བསམ་པ་ནི་་་སྒྲུབ་པ་ཆེན་པོ་ཡིན་ནོ། །དེ་ནས་ལས་སྦྱོར་ལ་རྣམ་གྲངས་མང་དུ་ཡོད་ཀྱང་། སྤྱིར་བཏང་ཙམ་དུ་ལས་བཞིའི་དམིགས་པ་ནི། སྔ་དྲོའི་དུས་སུ་བདག་མདུན་གྱི་ཐུགས་གའི་སྔགས་ཕྲེང་ལས་འོད་ཟེར་དཔག་ཏུ་མེད་པ་ཕྱོགས་བཅུར་འཕྲོས་པས། རྒྱལ་བ་སྲས་དང་བཅས་པ་རྣམས་ལ་མཉེས་པའི་མཆོད་པ་ཕུལ་ཏེ། ཐུགས་དམ་གྱི་རྒྱུད་རབ་ཏུ་བསྐུལ་ནས་དེ་དག་གི་སྐུ་གསུང་ཐུགས་ཡོན་ཏན་ཕྲིན་ལས་མི་ཟད་པ་རྒྱན་གྱི་འཁོར་ལོའི་་་་་་་་་དབང་བྱིན་དངོས་གྲུབ་ཡེ་ཤེས་ཡོན་ཏན་ཐམས་ཅད་འོད་ཕུང་དཀར་པོའི་རྣམ་པར་ཚུར་འདུས་ཏེ་བདག་མདུན་ལ་ཐིམ་པས་ཞི་བའི་་་་་་་་་དབང་དང་མཐུ་ནུས་ཐམས་ཅད་ཐོབ་པར་བསམ་པ་དང་། སླར་ཡང་འོད་ཕུང་དཀར་པོ་འཕྲོས་པས་འགྲོ་བ་རིགས་དྲུག་ཁམས་གསུམ་སེམས་ཅན་ཐམས་ཅད་ལ་ཕོག་པས་དེ་དག་གི་སྡིག་སྒྲིབ་བག་ཆགས་་་ལས་ཉོན་སྡུག་བསྔལ་ཐམས་ཅད་སངས་ཀྱིས་དག་ནས་ཡེ་ཤེས་ལྷའི་་་་སྐུ་ཤ་སྟག་ཏུ་གྱུར་པར་བསྒོམ་མོ། །240

རྒྱས་པའི་དམིགས་པ་ནི། ཉིན་གུང་གི་དུས་སུ་བདག་མདུན་གྱི་ཐུགས་ཀ་ནས་འོད་ཟེར་གསེར་མདོག་དཔག་ཏུ་མེད་པ་འཕྲོས་པས།དུས་གསུམ་གྱི་རྒྱལ་བ་སྲས་དང་བཅས་པའི་སྐུ་གསུང་ཐུགས་ཡོན་་་་་་་ཏན་ཕྲིན་ལས་ཐམས་ཅད་དང་། ལྷ་དང་དྲང་སྲོང་རིག་འཛིན་ཐམས་ཅད་ཀྱི་ཚེ་དང་བསོད་ནམས། འབྱུང་བ་ལྔའི་དྭངས་བཅུད་ཁམས་གསུམ་སེམས་ཅན་ཐམས་ཅད་ཀྱི་ཚེ་དང་བསོད་ནམས་དཔལ་་དང་འབྱོར་བ་ཐམས་ཅད་འོད་ཕུང་སེར་པོའི་རྣམ་པར་བྱུང་ནས་་་་་་་བདག་མདུན་ལ་ཐིམ་པས་ཚེ་བསོད་དཔལ་འབྱོར་ཡེ་ཤེས་ཡོན་ཏན་་་་ཐམས་ཅད་རྒྱས་པར་བསམ་མོ །དབང་གི་དམིགས་པ་ནི། དགུང་མོའི་དུས་སུ་འོད་ཟེར་དམར་པོ་པད་མ་རཱ་གའི་ཁ་དོག་ལྟར་འབར་བ་དཔག་ཏུ་མེད་པ་འཕྲོས་པས་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་འོད་ཕུང་དམར་པོའི་རྣམ་པར་བསྡུས་ཏེ་རང་ལ་བསྟིམ་པས་དབང་བྱིན་དངོས་གྲུབ་་་་ཐམས་ཅད་རྫོགས་པར་བསམ་པ་དང་། ཡང་འོད་ཟེར་དམར་པོ་ལྕགས་ཀྱུའི་དབྱིབས་ཅན་དཔག་ཏུ་མེད་པ་འཕྲོས་པས་ཁམས་གསུམ་་སེམས་ཅན་སྣང་སྲིད་ཀྱི་ལྷ་འདྲེ་མི་གསུམ་ཐམས་ཅད་དབང་དུ་་་་་་་་་བསྡུས་ཏེ་མདུན་དུ་འཁོད་པ་དང་མཉམ་དུ། སྲོག་སྙིང་དམར་ལྷུད་ཀྱིས་ཁ་ནས་སྐྱུགས་ཏེ་རང་གི་རྐང་མཐིལ་དུ་ཐིམ་པས་རང་དབང་་་་་་241

མེད་པར་བྲན་དུ་འཆིང་བར་བསམ་པ་དང་། གལ་ཏེ་གནོད་ཅིང་གདུག་རྩུབ་ཀྱི་སེམས་འཆང་བ་ཐམས་ཅད་ཀྱི་སྤྱི་བོར་རང་གི་ཐུགས་་་ཀ་ནས་འོད་ཕུང་དམར་པོ་བབ་པས་གནམ་ལྕགས་ཀྱི་རྡོ་རྗེ་རུ་གྱུར་ཏེ་དམ་ལ་གནས་ན་དམ་ཚིག་གི་རྟེན་དུ་གྱུར་པ་དང་། དམ་ལས་ཉམས་པར་གྱུར་ན་ལྕགས་ཀྱི་སྡིག་པ་ནག་པོར་གྱུར་ཏེ་སྙིང་ཁྲག་བརླག་པར་་བྱེད་པའི་རང་བཞིན་དུ་གྱུར་ཏེ། ཀུན་གྱི་དཔའ་ཟིལ་བཅོམ་ནས་བྲན་དུ་ཁས་བླངས་ཏེ་དམ་ལ་གནས་པར་བསམ་པ་ཡིན་ནོ། །དྲག་པོའི་དམིགས་པ་ནི། མཚན་མོ་དྲག་པོའི་དུས་སུ་རང་ཉིད་ལྷར་གསལ་བའི་སྐུ་ལས་སྤྲུལ་བའི་མཚོན་ཆ་དང་ཐུན་རྫས་ཐོག་སེར་་་རླུང་ནག་འཚུབས་པ་ལྟར་འཕྲོས་པས་གཟུགས་ཡོད་གཟུགས་མེད་ཀྱི་་དགྲ་བགེགས་གདུག་པ་ཅན་ཐམས་ཅད་མེ་སྟག་ཆུས་བསད་པ་ལྟར་་་་དང་། ཤ་མོང་ལ་སེར་བ་ཕོག་པ་ལྟར་དུམ་བུར་གཏུབས་ཏེ་ཁྲོ་ཆུང་ལྕགས་སྡིག་བྱ་ཁྱུང་དཔག་ཏུ་མེད་པ་འཕྲོས་པས་ཤ་ཁྲག་རུས་པའི་་་་་་ཕུང་པོ་ལྷག་མེད་དུ་ཟོས། མེ་དཔུང་འབར་བས་བསྲེགས། སྤུ་གྲིའི་རླུང་གིས་གཏོར་ནས་རྗེས་ལྷག་ཙམ་ཡང་མ་ལུས་པར་བསམ། དེ་དག་གི་རྣམ་ཤེས་ཆོས་དབྱིངས་འཁྲུལ་མི་ཤེས་པའི་དབྱིངས་སུ་བསྒྲལ་བར་ཡང་ཡང་བསམ། དེ་ལྟར་ལུས་ལྷ་རུ་བསྒོམ་པས་སྐུ་བུམ་པའི་དབང་ཐོབ། ངག་གིས་སྔགས་བཟླས་པས་གསུང་གསང་བའི་དབང་242

ཐོབ། ཡིད་ཡེ་ཤེས་ཀྱི་གདངས་དང་མ་བྲལ་བས་ཐུགས་ཤེས་རབ་ཡེ་ཤེས་ཀྱི་དབང་ཐོབ། ལྷ་དང་རང་སྣང་གཉིས་མེད་དུ་རྟོགས་པའི་ཚིག་དབང་རིན་པོ་ཆེ་ཐོབ་སྟེ། དབང་བཞི་ཡང་གཅིག་ཆར་དུ་རྫོགས་པ་ཡིན། ལར་སྒྲུབ་པའི་གནས་དང་དུས་དང་གྲོགས་དང་རྫས་དང་སྔགས་དང་ཡོ་བྱད་ལ་སོགས་པ་ཐམས་ཅད་གསང་དགོས།གསང་བ་འཆོལ་ན་དངོས་གྲུབ་མི་འབྱུང་ཞིང་བར་ཆད་འཇུག་ཉེ་བ་་་ཡིན་པས་ཤིན་ཏུ་གསང་བ་ནི་གནད་གལ་པོ་ཆེ་ཡིན་པར་གསུངས།མཐར་ཐུན་འཇོག་ཁར་རང་གི་གནས་ཐམས་ཅད་ནས་མཆོད་པའི་ལྷ་མོ་དཔག་ཏུ་མེད་པ་སྤྲོས་ནས་མཆོད་བསྟོད་སོགས་གོང་ལྟར་བྱའོ། །རྗེས་སུ་ཚོགས་ཀྱི་ལས་རིམ་སོགས་ནི་གནས་ལུགས་རང་བྱུང་གི་རྒྱུད་་་ལས་ཤེས་སོ། །དེ་ནས་དངོས་གྲུབ་ལེན་པ་ནི། མདུན་བསྐྱེད་ལྷ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་རྣམས་ཀྱི་དབང་བྱིན་དངོས་གྲུབ་མཿཨཱཿཿགསུམ་དང་འོད་ཟེར་ཁ་དོག་ལྔ་ལྡན་གྱི་རྣམ་པར་བྱུང་ནས་་རང་གི་གནས་རྣམས་སུ་ཐིམ་པས། མཆོག་གི་དངོས་གྲུབ་རིག་འཛིན་རྣམ་པ་བཞི་དང་། ཐུན་མོང་གི་དངོས་གྲུབ་གྲུབ་པ་བརྒྱད་ལ་སོགས་པ་ཐོབ་པར་བསམ།བསྔོ་བ་ནི། བདག་གིས་དུས་གསུམ་དུ་བསགས་པའི་དགེ་བ་243

དང་དགེ་ཚོགས་གཅིག་ཏུ་བསྡུས་ཏེ་དུས་གསུམ་གྱི་རྒྱལ་བ་ཐམས་་་་་་་ཅད་ཀྱིས་ཇི་ལྟར་བསྔོས་དང་བསྔོ་བར་འགྱུར་བ་དེ་བཞིན་དུ་སེམས་་་ཅན་ཐམས་ཅད་ལ་ཉེ་རིང་དང་ཕྱོགས་རིས་སྔ་ཕྱི་མེད་པར་ཐམས་་་་་་ཅད་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་ཐོབ་པའི་རྒྱུ་རུ་་་བསྔོ་བར་བྱའོ། །སྨོན་ལམ་ནི་སེམས་ཅན་ཐམས་ཅད་རྣམ་མཁྱེན་སངས་རྒྱས་ཀྱི་གོ་འཕང་ཐོབ་པར་སྨོན་པའོ། །ཉེར་བསྡུ་ལྷར་ལྡང་ནི། སྔར་རྒྱུའི་ཡི་གེ་ལས་དག་པ་ཡེ་ཤེས་ཀྱི་ལྷ་སྣང་ལུགས་སུ་འབྱུང་བ་བཞིན་དུ་ཆོས་ཉིད་དེ་བཞིན་ཉིད་ཀྱི་ངང་་དུ་ལུགས་སུ་ལྡོག་པར་བྱ་བ་ནི། ཞིང་ཁམས་ཀྱི་བཀོད་པ་ཐམས་ཅད་གཞལ་ཡས་ཁང་དུ་བསྡུ། གཞལ་ཡས་ཁང་ལྷ་ཚོགས་ལ་བསྡུ་བ་དང་།ལྷ་ཚོགས་གཙོ་བོ་ཡབ་ཡུམ་དུ་བསྡུ། ཡུམ་ཡབ་ལ་བསྡུ། ཡབ་ཡེ་ཤེས་སེམས་དཔའ་ལ་བསྡུ། ཡེ་ཤེས་སེམས་དཔའ་སྔགས་འཁོར་ལ་བསྡུ།སྔགས་འཁོར་ཏིང་འཛིན་སེམས་དཔའ་རྒྱུཿཡིག་གི་རྣམ་པར་གནས་་་་པ་ལ་བསྡུ། ཞབས་ཀྱུ་འ་ཆུང་ལ་བསྡུ། འ་ཆུང་ཧ་ཁོག་ལ་བསྡུ། ཧ་ཁོག་མགོ་བོ་ལ་བསྡུ། མགོ་བོ་ཟླ་ཚེས་ལ་བསྡུ། ཟླ་ཚེས་ཐིག་ལེ་ལ་བསྡུ།ཐིག་ལེ་ནཱ་ད་ལ་བསྡུ། ནཱ་ད་ཆོས་ཀྱི་དབྱིངས་སུ་བསྡུའོ། །དེ་ནས་ཆོས་ཉིད་སྤྲོས་པ་དང་བྲལ་བའི་ངང་ལ་ཁྱབ་བརྡལ་དུ་བཏང་ཞིང་ཅི་་་་་་་་གནས་སུ་མཉམ་པར་བཞག་པས་རྟག་པའི་མཐའ་བསལ་བའོ །འོད་244

གསལ་དེའི་ངང་ལས་སླར་ཡང་རྩ་སྔགས་བརྗོད་པའི་རྐྱེན་གྱིས་ཆུ་་་་་་་ལས་ཉ་ལྡང་བ་བཞིན་རང་ཉིད་ཡི་དམ་གྱི་སྐུར་ལམ་གྱིས་གསལ་ཏེ་་་་་སྣོད་བཅུད་ལྷའི་འཁོར་ལོར་བཞེངས་པས་ཆད་མཐའ་བསལ་ནས་་་་་་སྤྱོད་ལམ་ཆུ་བོའི་རྒྱུན་ལྟ་བུ་ལ་འཇུག་གོ །བཀྲ་ཤིས་ནི། ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ཆོས་ཀྱི་དབྱིངས་ལས་གཟུགས་ཀྱི་སྐུར་བཞེངས་ཏེ་ནམ་མཁའ་ལ་བཀྲ་ཤིས་པའི་གར་མཛད་ཅིང་། གསུང་ཚངས་པའི་དབྱངས་ཀྱིས་བཀྲ་ཤིས་པའི་ཚིགས་སུ་བཅད་པ་བརྗོད་ཅིང་། ཐུགས་སེམས་ཅན་ལ་བརྩེ་བའི་ཕན་བདེའི་དཔལ་སྟེར་བར་དགོངས་ཏེ། ཕྱག་ནས་བཀྲ་ཤིས་པའི་མེ་ཏོག་སྣ་ཚོགས་ཀྱི་ཆར་ཆེན་པོ་བབ་པས་མི་མཐུན་པའི་་་་་ཉེས་ཚོགས་ཐམས་ཅད་ལས་རྒྱལ་ཏེ་དགེ་ལེགས་ཡོན་ཏན་ཐམས་ཅད་ཡར་ངོའི་ཟླ་ལྟར་འཕེལ་ཏེ་རྫོགས་ལྡན་དང་པོའི་དཔལ་ལ་ལོངས་་་་་་་སྤྱོད་པར་བསམ་ལ་བཀྲ་ཤིས་བརྗོད་དོ། །དེ་ལྟར་གསལ་བ་ལྷའི་གཟེར་དེའང་དག་པ་དང་དྲན་པའི་ངང་ཚུལ་ཇི་ལྟ་བ་བཞིན་དུ་མ་་་་་ཤེས་ན། བསྐྱེད་རིམ་རང་རྒྱུད་པར་གོལ་བར་འགྱུར་བས། དེའི་ཕྱིར་ན་སྐུ་དང་རྒྱན་དང་གཙོ་འཁོར་ཐ་དད་པའི་རྣམ་པར་ཤར་བ་ཐམས་་ཅད་ཀྱང་གཞི་རང་བྱུང་གི་ཡེ་ཤེས་ཆེན་པོའི་ཡོན་ཏན་རྣམས་ཕྱིར་་་་་་གསལ་ལྷ་སྐུའི་རྣམ་པར་ཤར་བའི་ཐབས་ཁྱད་པར་ཅན་གྱི་དགོངས་་་་245

སྤྱོད་རྣམས་མ་འཁྲུལ་བར་ཤེས་དགོས་སོ། །སྣང་ཆ་ནས་ལྷར་གསལ་བ་ཡང་སྟོང་ཆ་ནས་སྤྲོས་བྲལ་ཆོས་ཉིད་ཆེན་པོའི་ངང་ལས་གཡོ་བ་་་་་མེད་པའི་ཚུལ་གྱིས་རང་བཞིན་མ་གྲུབ་པ་ཆུ་ནང་ཟླ་གཟུགས་ལྟ་བུ་་་་་དང་། དེར་འཛིན་དང་བྲལ་བ་ནམ་མཁའི་འཇའ་ཚོན་ལྟ་བུར་གསལ་དགོས་པ་ཡིན། དེ་ལྟར་གནད་དང་ལྡན་པས་ཇི་ཞིག་ན་རྟོག་ཚོགས་ལྷའི་འཁོར་ལོར་རྫོགས་ནས་ས་བཅུ་རིམ་པར་མཐར་ཕྱིན་ཏེ།འབྲས་བུའི་ས་གསུམ་གཅིག་ཆར་དུ་རྫོགས་པ་བླ་ན་མེད་པ་བཅུ་་་་་་་་་གསུམ་རྡོ་རྗེ་འཛིན་པའི་ས་རུ་སངས་རྒྱས་པར་འགྱུར་བ་ཡིན་ནོ། །ཞེས་གསུངས་ཤིང་མི་སྣང་བར་ཡལ་ལོ། །ཀུན་རྫོབ་ཐབས་ཀྱི་སྒོའི་བསྐྱེད་རིམ་བསྟན་པའི་དགོས་པ་ནི།སླར་ཡང་བར་སྐབས་ཤིག་ཏུ་སོགས། བརྟན་པོ་བཟུང་བ་ཡིན་ནོ། །སླར་ཡང་བར་སྐབས་ཤིག་ཏུ་དཔལ་ཨོ་རྒྱན་མཚོ་སྐྱེས་རྡོ་རྗེ་ཡེ་ཤེས་སྒྱུ་མའི་སྐུ་དང་ཞལ་མཇལ་བའི་དུས་སུ་བདག་གིས་འདི་སྐད་ཞུས། ཀྱེ་ཁྱབ་བདག་གདོད་མའི་མགོན་པོ་ལགས། ཞིང་ཁམས་དང་གཞལ་ཡས་ཁང་དང་ལྷ་རུ་བསྐྱེད་ཅིང་བསྒྲུབ་པ་རྣམས་ཅིའི་ཕྱིར་བསྟན་པ་་་ཡིན། ཞེས་ནུས་པའི་ཚེ། སྟོན་པ་ཉིད་ཀྱིས་བཀའ་བསྩལ་པ། དེ་ལྟར་བསྐྱེད་པའི་རིམ་པ་རྣམས་ཀྱང་རཱུ་ཏྲ་རྣམ་གསུམ་གྱི་གཉེན་པོར་་་་་་་་་བསྟན་པ་ཡིན། དེ་ཡང་གཞི་ཁྱབ་བརྡལ་ནམ་མཁའི་འཁོར་ཡུག་སྐུ་46

དང་ཡེ་ཤེས་ཀྱི་བདག་ཉིད་ཅན་དེའི་རང་ཞལ་མ་རིག་པས་བསྒྲིབས་་་ནས་དངོས་མཚན་བདེན་གྲུབ་ཅན་དུ་འཐས་ཤིང་། བདེ་གཤེགས་སྙིང་པོ་ས་ཆུ་མེ་རླུང་དུ་སྣང་ཞིང་། ཤ་ས། ཁྲག་ཆུ། དྲོད་མེ།དབུགས་རླུང་། སེམས་ནམ་མཁའ། ཁམས་དཀར་དམར་ཉི་ཟླ། རྩ་སྒྲ་གཅན། རྟོག་ཚོགས་གཟའ་སྐར་སོགས་སུ་སྣང་བ་ཕྱི་བདག་ལྟའི་རཱུ་ཏྲ་སྟེ། དེའི་གཉེན་པོར་སྣང་བ་ཞིང་ཁམས་སུ་སྦྱངས་པ་དང་།ནང་རང་གི་གནས་ཁང་དང་ལོངས་སྤྱོད་ལུས་དང་བཅས་པ་རུ་་་་་་་་་འཛིན་པ་ནང་བདག་ལྟའི་རཱུ་ཏྲ་སྟེ། དེའི་གཉེན་པོར་གཞལ་ཡས་ཁང་དང་ལྷ་བསྒོམ་དང་། དུས་དང་རྣམ་པ་ཀུན་ཏུ་ང་ཞེས་བདག་ཏུ་སྣང་བའི་ཤེས་པ་བག་ལ་ཉལ་བ་རྒྱ་དང་རྒྱུན་མ་ཆད་པ་ནི་གསང་་་་་་བའི་བདག་ལྟའི་རཱུ་ཏྲ་སྟེ། དེ་ནི་འཁོར་བའི་སྣང་སེམས་ཐམས་ཅད་ཀྱི་སྤུན་ཐག་ཡིན་ལ། དེའི་གཉེན་པོ་རུ་ལྷ་ཡིན་གྱི་ང་རྒྱལ་བརྟན་པོ་བཟུང་བ་ཡིན་ནོ། །ཀུན་རྫོབ་ཏུ་སྲིན་ཡུལ་ལངྐ་པུ་རིར་སྨད་འཚོང་མ་ཀུན་ཏུ་རྒྱུ་ཞེས་པར་ལྷ་འདྲེ་མི་སྲུན་གསུམ་ཚོགས་པའི་བུ། བདུད་པོ་མ་ཏྲཾ་རཱུ་ཏྲ་བྱ་བའི་སེམས་ཅན་མ་རུངས་པ། མགོ་བོ་གསུམ། ལག་པ་དྲུག རྐང་བ་བཞི། གཤོག་པ་གཉིས་ཅན་ཞིག་སྐྱེས་ཏེ། སྐྱེས་མ་ཐག་པར་མ་བསད་ནས་ཟོས་པས་ཞག་ཞེ་དགུ་ནས་དར་ལ་བབ་ཅིང་་་་་་་་འདོད་ཁམས་ལ་དབང་བསྒྱུར་ནས། ཕོ་མཐོང་བསད་ཅིང་མོ་མཐོང་247

ལ་སྦྱོར་བ་བྱས་ནས་སངས་རྒྱས་ཀྱི་བསྟན་པ་བཤིག་པར་ཆས་པ་ནི།རྒྱལ་བ་ཐམས་ཅད་བཀའ་བསྒྲོས་མཛད་དེ་དུས་གསུམ་གྱི་བདེ་བར་་་་གཤེགས་པ་རྣམས་ཀྱི་ཕྲིན་ལས་དུས་གཅིག་ཏུ་བསྡུས་ནས་རྟ་ཕག་་་་་་་ཡབ་ཡུམ་གྱི་རྣམ་པར་བཞེངས་ནས་བསྒྲལ་པ་དང་། ཡང་འགའ་ཞིག་ཏུ་ཆེ་མཆོག་ཧེ་རུ་ཀུས་བསྒྲལ་བར་བཞེད་པ་དགོངས་པ་གཉིས་་་སུ་སྣང་མོད། དོན་དམ་པར་གཞི་བདེ་གཤེགས་སྙིང་པོ་ཉིད་འཁོར་འདས་ཀུན་གྱི་འབྱུང་གནས་སུ་གྱུར་བ་ཉིད་མ་རུ་བཞག་པ་དང་། བུ་བདག་ལྟའི་རཱུ་ཏྲ་ཞེས་མ་རིག་གསུམ་འདུས་ཀྱི་རྐྱེན་སྣང་ང་རུ་འཛིན་་པའི་རཱུ་ཏྲར་ལངས་ནས། མ་རོ་ཟས་སུ་སྤྱོད་ཟེར་བ་གཞིའི་རང་ཞལ་སྒྲིབ་པར་བྱེད་པའི་དོན་དང་། མགོ་བོ་གསུམ་དུག་གསུམ། ལག་པ་དྲུག་དུག་ལྔ་སེར་སྣ་དང་དྲུག རྐང་བ་བཞི་སྐྱེ་གནས་བཞི། གཤོག་པ་གཉིས་གཟུང་འཛིན་གཉིས། འདོད་པའི་ཁམས་ལ་དབང་བསྒྱུར་ཞེས་པ་ནི་ཁམས་གསུམ་འཁོར་བ་རུ་འཁོར་ཞིང་ཐོགས་མེད་དུ་རྒྱུ་བའི་་་་་་དོན་དང་། མཐར་དཔལ་ཆེན་པོས་བསྒྲལ་བ་ཡིན་ཟེར་བ་ནི། ཆོས་ཉིད་རྣམ་པར་མི་རྟོག་པའི་ཡེ་ཤེས། རིག་སྐུ་དཔལ་ཆེན་པོའི་རྣམ་པར་མངོན་དུ་གྱུར་ཚེ། མ་རིག་པ་ཡུལ་མེད་དུ་བསྒྲལ་བ་ཡིན།མདོར་ན་སྣང་སྲིད་འཁོར་འདས་ཐམས་ཅད་གང་ཟག་གཅིག་གི་སྣང་བ་ཡིན་པས་ན་རྣལ་འབྱོར་པ་ཞིག་གིས་རླུང་སེམས་དབུ་མར་ཚུད་་་་་་248

པའི་ཚེ་ན། ཕྱིའི་རྟགས་སུའང་ཉི་ཟླ་གཉིས་དུས་གཅིག་ཏུ་སྒྲ་གཅན་གྱི་ཁ་རུ་ཚུད་པ་དང་། ས་རྣམ་པ་དྲུག སྒྲ་རྣམ་པ་ལྔ། འོད་ཁྱིམ་གྱི་མཆེད་པ་གཉིས་སོགས་སངས་རྒྱས་པའི་རྟགས་རྣམས་དངོས་སུ་་་་་་་་་འབྱུང་བ་དང་། ནང་རྟགས་སུ་འོད་གསལ་སྣང་བའི་རྟགས་བཅུ་འབྱུང་བ་དང་། སྐུ་མྱ་ངན་ལས་འདས་པའི་ཚེ་ཕྱི་རྟགས་སྒྲ་འོད་ཟེར་གསུམ་གཡོ་བའི་རྟགས་རྣམས་སྔ་མ་བཞིན་འབྱུང་བ་དང་། ནང་རྟགས་སུ་གདུང་དང་རིང་བསྲེལ་སོགས་འབྱུང་བ་ནི་ཕྱི་ནང་ཟུང་་་་་་་འབྲེལ་གྱི་རྟགས་ཡིན་པས་ཤེས་པར་བྱ་བ་གལ་ཆེ།འདིའི་གནད་མ་ཤེས་སོགས། གྱིས་ཤིག འགའ་ཞིག་གིས་འདིའི་གནད་གསང་མི་ཤེས་ནས་བསྐྱེད་རིམ་གསལ་བ་དང་ང་རྒྱལ་་་་བརྟན་པ་དང་བཅས་པ་དོར་ནས་ངག་གི་བཟླས་པ་ཁོ་ན་ལ་འབད་་་་་པས་སངས་མི་རྒྱ་སྟེ། ཨོ་རྒྱན་ཆེན་པོས། མ་ཡེངས་ཏིང་འཛིན་ལྡན་པར་བཟླ། །གཞན་དུ་ཡེངས་པར་གྱུར་ནས་ནི། །བསྐལ་བར་བཟླས་ཀྱང་འབྲས་མི་འབྱུང་། །ཞེས་གསུངས་པ་ལྟར་ཏིང་ངེ་འཛིན་འདི་ཤིན་ཏུ་གལ་ཆེ། ལ་ལས་ནི་ལྷ་དང་ཞིང་ཁམས་རང་རྒྱུད་པར་བདེན་པར་བཟུང་ནས་བསྒྲུབ་ན་ཞི་བས་གཟུགས་ཁམས་དང་། ཁྲོ་བོས་བདུད་དང་མ་ཏྲཾ་རཱུ་ཏྲ་སོགས་སུ་གོལ་བ་ཡིན་པས། དེའི་ཕྱིར་ན་ལྷ་ཞེས་བྱ་བ་རང་རྒྱུད་པ་ཞིག་ཡོད་མི་སྲིད་དེ། རང་གི་ཤེས་པ་རྩེ་249

གཅིག་གི་ངང་ནས་ལྷ་བསྐྱེད་དེ་གཡེལ་བ་མེད་པར་བསྒྲུབ་ན་སྒྲུབ་་་་་་གཞི་རང་ལ་ཡོད་པས་འགྲུབ་པ་ཡིན་ནོ། །ཞེས་གསུངས་ཤིང་མི་སྣང་བར་ཡལ་ལོ། །ཐེག་པ་རང་གི་མིང་དོན་གྱི་ཆེ་བ་རྫོགས་ཚུལ་ནི། ཡང་རེ་ཞིག་གི་ཚེ་དབྱིངས་ཀྱི་རྗེ་མོ་སོགས། བདུན་དུ་ངས་སྨྲའོ། །ཡང་རེ་ཞིག་གི་ཚེ་དབྱིངས་ཀྱི་རྗེ་མོ་ཨེ་ཀ་ཙ་ཏི་དང་ཞལ་མཇལ་བའི་ཚེ་ན་བདག་་་་་་གིས་འདི་སྐད་ཞུས། ཀྱེ་འཁོར་འདས་ཀྱི་ཨ་ཕྱི་གཅིག་མ་ལགས།འཁོར་འདས་སྟོང་ཆེན་དབྱིངས་ཀྱི་རྗེ་མོའི་མཁའ་གསང་དུ་རོལ་བའི་ཐེག་པ་འདི་ལ་མིང་གང་ཞེས་བྱ། ཞེས་ཞུས་པའི་ཚེ། བཀའ་བསྩལ་པ། ཀྱེ་ཨ་མའི་བུ་ཆུང་ཁྱོད་ལ་ཆོས་སྐུ་ཀུན་ཏུ་བཟང་པོ་ནས་རྩ་བའི་བླ་མའི་བར་ཐུགས་དགོངས་ཆོས་ཉིད་གཅིག་གི་དབྱིངས་སུ་རོ་གཅིག་པ་གཞིར་གནས་ཀྱི་རིག་པ་སྐུ་བཞི་ཡེ་ཤེས་ལྔའི་བདག་ཉིད་ཆེན་པོའི་་དབྱིངས་ཉིད་ཡིད་དཔྱོད་དུ་མ་ལུས་པར་མངོན་སུམ་རང་ཐོག་ཏུ་་་་་་་མཐོང་བ་ནི་ལྟ་བའི་རྒྱལ་པོ་རྨད་དུ་བྱུང་བ་ཡིན་ལ། དེ་ནི་རྒྱལ་བ་དགོངས་པའི་བརྒྱུད་པར་གྲགས་པའི་དོན་སོ་ཡིན་པས་ན་ལུས་ཀྱི་་་་་་་ཚུལ་དུ་ངོ་འཕྲོད་པའམ་རྫོགས་པར་བྱས་པ་དོན་གཅིག་དང་།བསླབ་པ་དང་སྦྱངས་བའི་རྐྱེན་ལ་མ་ལྟོས་པར་གནས་གསུམ་གྱི་་་་་་་་་མཁའ་མགྲོ་མ་རྣམས་དང་། རིག་འཛིན་བླ་མའི་ཚོགས་ཀྱིས་བརྡ་250

དང་བརྡ་ལན་གྱིས་གོ་བར་མཛད་པ་ནི་བརྡ་བརྒྱུད་དེ། དེ་ཉིད་ནུ་ཞོའི་ཚུལ་དུ་བསྣུན་ནས་ནར་སོན་པར་བྱས། གཏད་རྒྱ་སྨོན་ལམ་གྱི་མཐུ་དང་ལྷན་སྐྱེས་ཌཱ་ཀིའི་ཚོགས་ཀྱིས་རྗེས་སུ་གདམས་པ་མི་དང་མི་་ལབ་པ་ལྟར་སྙན་བརྒྱུད་སྙིང་གཏམ་ལྟ་བུར་གདམས་ནས་བློ་དང་་་་་་་ལྡན་པར་བྱས་ཡོད་པས། ད་ནི་གདུལ་བྱ་ལས་སྨོན་ལམ་གྱིས་འབྲེལ་བའི་སྐལ་ལྡན་རྣམས་ལ་སྟོན་དང་། འབྲེལ་ཚད་དོན་དང་ལྡན་པ་རྣམ་པར་གྲོལ་བའི་ས་ལ་འགོད་པའི་ནུས་པ་དང་ལྡན་པ་ཡིན་ནོ། །དེ་ལྟར་ཁྱད་ཆོས་གསུམ་ལྡན་བརྒྱུད་པ་གཅིག་དྲིལ་གྱི་བདག་ཉིད་་་་་་་ཐེག་པ་ཐམས་ཅད་ཀྱི་རྒྱལ་པོ་ངའི་མིང་གི་རྣམ་གྲངས་བསམ་གྱིས་མི་་ཁྱབ་སྟེ། སྒྲ་གྲག་ཚད་ཐམས་ཅད་ང་གླེང་བ་དང་། མིང་བརྗོད་ཚད་ཐམས་ཅད་ངའི་མིང་གི་འཇུག་པ་དང་། གཟུགས་མཐོང་ཚད་ཐམས་ཅད་ངའི་ཡེ་ཤེས་ཀྱི་སྣང་བ་ཡིན་ཏེ། མདོར་ན་ས་ཆུ་མེ་རླུང་ནམ་མཁའ་སྟེ་འབྱུང་བ་ལྔས་བསྡུས་པའི་ཕྱི་སྣོད་བཅུད། ནང་ཕུང་ཁམས།གསང་བ་ཚོགས་ཡུལ་དང་བཅས་པ་ཐམས་ཅད་ཀྱང་ངའི་རང་བཞིན་ལས་མ་འདས་པ་ཡིན་ནོ། །ངེས་གསང་བླ་ན་མེད་པ་མཁའ་སྤྱོད་ཨ་མའི་མཁའ་རུ་འུབ་ཆུབ་་པའི་རོལ་བ་འདི་ལ་མིང་གི་རྣམ་གྲངས་དུ་མ་ཡོད་ཀྱང་མིང་བདུན་དུ་བསྡུས་ནས་ངས་སྨྲའོ། །ཆོས་འདི་གསང་ཆེན་སོགས། མི་སྣང་བར་251

ཡལ་ལོ། །དེ་ཡང་གསང་སྔགས་རྡོ་རྗེ་ཐེག་པ། དོན་དམ་བྱང་ཆུབ་ཀྱི་སེམས། རྫོགས་པ་ཆེན་པོ། ཐིག་ལེ་ཉག་གཅིག འོད་གསལ་རྡོ་རྗེ་སྙིང་པོ། འཁོར་འདས་འུབ་ཆུབ། གཞོན་ནུ་བུམ་སྐུ་དང་བདུན་ལས།དང་པོ་གསང་སྔགས་རྡོ་རྗེ་ཐེག་པ་ནི། བཀའ་གསང་བ་བས་ཀྱང་ཆེས་གསང་བ་རྒྱལ་བ་ཐམས་ཅད་ཀྱི་ཐུགས་ཀྱི་གསང་བ་འདུས་་་པའི་བདག་ཉིད་ལ་གསང་དང་། ལམ་འདི་ནི་གསང་ཆེན་གཉིས་དང་ལྡན་ཏེ། དེ་ལ་གབ་པའི་གསང་བ་ནི་སེམས་ཅན་ཐམས་ཅད་ཀྱི་རྒྱུད་ལ་གཞི་བདེ་གཤེགས་སྙིང་པོས་ཏིལ་ལ་མར་གྱིས་ཁྱབ་པ་བཞིན་་་དུ་ཁྱབ་ཡོད་པས། དཔེར་ན་དབུལ་པོའི་ཁྱིམ་གྱི་ས་འོག་ཏུ་རིན་པོ་ཆེའི་གཏེར་ཡོད་པ་མ་ཤེས་པ་ལྟ་བུའོ། །སྦས་བའི་གསང་བ་ནི།གནས་དང་དུས་དང་སྣོད་མ་ཡིན་པ་ལ་བཤད་མི་རུང་སྟེ། ཕ་རོལ་བས་ཆོས་ལ་གཤེ་བ་དང་བསྐུར་བ་འདེབས་པ་སོགས་འབྱུང་བས།ཅིའི་ཕྱིར་ན་སྣོད་དུ་མ་རུང་བས་རྒྱུ་འབྲས་ལས་འདས་པའི་ཆོས་དེ་ལ་ལོག་ལྟ་བྱས་ནས། མཐར་དམྱལ་བར་འཕེན་པར་བྱེད་པས་ན་གསང་དགོས་པ་ཡིན་ཏེ། ཇི་སྐད་དུ། གསང་སྔགས་སྐྱོན་ཅན་མ་ཡིན་ཏེ། །སེམས་ཅན་དོན་དུ་རབ་ཏུ་གསང་། །ཞེས་གསུངས་པས། དེ་ལྟར་མ་ཡིན་པའི་དད་མོས་དྲག་པོ་དང་ལྡན་པའི་ལས་དང་སྐལ་བ་ཅན་དག་་ལ་བཤད་པར་བྱའོ། །ཁམས་གསུམ་འཁོར་བའི་སྣང་སེམས་ཐམས་252

ཅད་དང་། ཐེག་བརྒྱད་བློ་ཡི་གྲུབ་མཐའ་ཐམས་ཅད་ཀྱང་ཆོས་ཉིད་མཚན་མ་དང་བྲལ་བའི་ངང་དུ་གཞོམ་པར་བྱེད་པས་ན་སྔགས།ཆོས་སྐུ་གཞི་གནས་ཀྱི་རིག་པ་དེ་ནི་རྡོ་རྗེ་ཆོས་བདུན་དང་ལྡན་པས་་་་རྡོ་རྗེ། སེམས་ཅན་འཁྲུལ་བའི་ཚེ་ན་སྡིག་སྒྲིབ་སྡུག་བསྔལ་གྱིས་ངན་པར་མ་བསྒྱུར་བ་དང་། སངས་རྒྱས་སངས་རྒྱས་པའི་དུས་སུ་ལམ་གྱི་ཡེ་ཤེས་ཡོན་ཏན་ཐམས་ཅད་ཀྱིས་བཟང་པོར་བཅོས་སུ་མེད་་་ཅིང་མ་བསྒྱུར་བར་བཟང་ངན་ཐམས་ཅད་རང་ཐེག་པས་ཐེག་པ་་་་་་་ཞེས་བྱའོ། །གཉིས་པ་དོན་དམ་བྱང་ཆུབ་ཀྱི་སེམས་ནི། ཡང་དག་པའི་དོན་ཐམས་ཅད་བྱང་ཆུབ་ཀྱི་སེམས་སུ་འདུས་པ་ཡིན་པས་དོན། ཆུ་བོ་ཆུ་ཕྲན་ཐམས་ཅད་ཀྱི་འབྱུང་གནས་རྒྱ་མཚོར་ངེས་པ་ལྟར་ཆོས་ཐམས་་་་ཅད་ཀྱི་འབྱུང་གནས་བྱང་ཆུབ་ཀྱི་སེམས་སུ་ངེས་པས་དམ་པ། སྐྱོན་དང་དྲི་མ་ཐམས་ཅད་བྲལ་བས་ན་བྱང་། སྐུ་དང་ཡེ་ཤེས་ཡོན་ཏན་ཐམས་ཅད་ཁོང་དུ་ཆུབ་པས་ན་ཆུབ། འཁོར་འདས་གཉིས་ཀ་ཆོས་སྐུ་གཞིར་གནས་ཀྱི་དབྱིངས་སུ་མཉམ་པར་རོལ་བས་ན་མི་སེམས་་་་་་་པའི་སེམས་པ་ཆེན་པོ་ཡིན་པས་སེམས་ཉིད་དོ། །གསུམ་པ་རྫོགས་པ་ཆེན་པོ་ནི། འཁོར་འདས་ཀྱི་ཆོས་ཐམས་ཅད་གཞི་རང་ལ་རྫོགས་པས་ན་རྫོགས་པ་ཞེས་བྱ་སྟེ། གཞི་ཀ་དག་253

རྫོགས་པ་ཆེན་པོ་ལ་ཐེག་པ་རིམ་པ་དགུ་ཇི་ལྟར་རྫོགས་ཞེ་ན། གཞི་ལམ་འབྲས་བུའི་ཆོས་ཐམས་ཅད་ལྷུན་གྲུབ་རྫོགས་པ་ཆེན་པོ་གཅིག་་་་ཏུ་རྫོགས་པས། གཞི་སྣང་ལྷུན་གྲུབ་འོད་ལྔའི་སྣང་བ་ཆེན་པོ་ལ་བདག་འཛིན་ཕྲ་བས་གཅུན་པས་སྐུ་དང་ཡེ་ཤེས་ནང་གདངས་སུ་་་་་་་ནུབ། ཕྱི་གདངས་ཁམས་གསུམ་གྱི་སྣང་ཆར་འཕྲུལ་བའི་མ་དག་པ་འཁོར་བའི་སེམས་དང་སྣང་བ་རྫོགས་ཏེ། སེམས་ཅན་རྣམས་ཀྱི་སེམས་རང་བཞིན་གྱིས་སྟོང་ཞིང་གསལ་བ་སྟེ། ཆོས་སྐུ་གཞིར་གནས་ཀྱི་རིག་པ་སྟོང་གསལ་འཛིན་པ་དང་བྲལ་བའོ། །གཞིའི་གནས་ལུགས་མཐའ་བརྒྱད་བྲལ་བའི་སྟོང་པ་ཉིད་དངོས་པོར་འཛིན་པ་ལས་གྲོལ་བས་ཆད་མཐའ། རང་བཞིན་ལྷུན་གྲུབ་ཀྱི་གདངས་འགགས་པ་མེད་པས་རྟག་ལྟ་སྟེ། མུ་སྟེགས་ལམ་ཚོལ་བའི་ལྟ་བ་ཡང་རྫོགས།ལམ་ཐེག་པ་དགུ་སྟེ། ཕྱི་མཚན་ཉིད་ཀྱི་ཐེག་པ། ནང་གསང་སྔགས་ཀྱི་ཐེག་པ། འབྲས་བུ་བླ་ན་མེད་པ་སྟེ་གསུམ་གསུམ་དུ་དབྱེ་བས་དགུའོ། །དང་པོ་ལ། ཉན་ཐོས། རང་རྒྱལ། བྱང་སེམས་གསུམ་ལས།ཉན་ཐོས་ཀྱིས་བདག་མེད་རྣམ་གཉིས་གང་ཟག་རང་ངོས་ནས་མེད་་་་པར་རྟོགས་ཤིང་རང་རྒྱུད་པར་བལྟ་བས་གང་ཟག་གི་བདག་མེད་དེ།རྫོགས་པ་ཆེན་པོས་བདག་མེད་རྣམ་གཉིས་བདེན་མེད་དུ་རྟོགས་པ་་་་254

དང་། རང་རྒྱལ་གྱིས་ཆོས་ཐམས་ཅད་རྟེན་འབྲེལ་བཅུ་གཉིས་ལུགས་འབྱུང་ལྡོག་ཙམ་ལས་དངོས་པོར་མ་གྲུབ་པར་བལྟ་སྟེ། རྫོགས་པ་ཆེན་པོས་རྟེན་ཅིང་འབྲེལ་འབྱུང་གི་ཆོས་ཐམས་ཅད་ཀྱང་གདོད་མ་་་་ནས་རང་བཞིན་སྟོང་པ་ཉིད་དུ་བལྟའོ། །བྱང་སེམས་ལ་ནང་གསེས་ཀྱི་སེམས་ཙམ་པ་དང་། དབུ་མ་པ་གཉིས། སེམས་ཙམ་པས་སྣང་བ་ཐམས་ཅད་སེམས་སུ་འདོད་པ་དང་། དབུ་མ་པས་བདེན་གཉིས་ཟུང་འཇུག་ཏུ་འདོད་དེ། རྫོགས་པ་ཆེན་པོའི་སྐབས་སུ་སྣང་བ་སེམས་མ་ཡིན། སེམས་ལས་གཞན་པ་ཡང་མ་ཡིན། རིག་སྟོང་དབུ་མ་ཆེན་པོ་བདེན་གཉིས་དབྱེར་མེད་དུ་རྟོགས་པའོ། །གཉིས་པ་ནང་རྒྱུད་ལ། བྱ་རྒྱུད་ཀྱིས་ཁྲུས་དང་གཙང་སྤྲ་གཙོ་བོར་བྱེད་ཅིང་རྒྱུ་ཕུན་སུམ་ཚོགས་པ་བསྒྲུབ་པས་འབྲས་བུ་འདོད་དེ།རྫོགས་པ་ཆེན་པོས་རྒྱུ་རྐྱེན་གནས་སུ་དག་པས་འབྲས་བུ་རང་ཆས་སུ་་རྫོགས་པ་དང་། ལྟ་བ་རྣལ་འབྱོར་རྒྱུད་དུ་འདོད་ཀྱང་། སྤྱོད་པ་བྱ་རྒྱུད་གཙོ་བོར་སྟོན་པའི་སྤྱོད་རྒྱུད་དེ། རྫོགས་པ་ཆེན་པོས་ལྟ་སྤྱོད་གཉིས་སུ་མེད་པའི་དོན་ཁོང་དུ་ཆུད་པའོ། །ལྟ་བ་གཙོ་བོར་འདོན་ཞིང་སྤྱོད་པ་བག་ཙམ་ལས་མི་སྟོན་པ་རྣལ་འབྱོར་རྒྱུད་དེ། རྫོགས་པ་ཆེན་པོས་ལྟ་བ་རྒྱུན་ཆགས་རང་བབས་སུ་གནས་པར་འདོད་པའོ། །གསུམ་པ་གསང་བ་བླ་ན་མེད་པ་ནི། སྣང་གྲག་རིག་གསུམ་255

དཀྱིལ་འཁོར་གསུམ་དུ་བསྒྲུབ་ཅིང་དམ་ཡེ་དབྱེར་མེད་དུ་བསྲེ་བ་མ་་་ཧཱ་ཡོ་ག རྫོགས་པ་ཆེན་པོས་ལྷ་དང་ཡེ་ཤེས་དབྱེར་མེད་དུ་རྟོགས་པ་དང་། ཨ་ནུས་རྩ་ཐིག་རླུང་གསུམ་སྐུ་གསུམ་དུ་བསྒྲུབ་པར་འདོད་པ་དང་། རྫོགས་པ་ཆེན་པོས་དབྱིངས་ཡེ་དབྱེར་མེད་དུ་འདོད། ཨ་ཏི་ལ་ཡང་ཕྱི་སེམས་སྡེས་རྣམ་པ་སེམས་ལ་ལམ་བྱེད་པ་དང་། ནང་ཀློང་སྡེས་དབྱིངས་རིག་དབྱེར་མེད་དུ་བསྲེ་བ་དང་། གསང་བ་མན་ངག་སྡེས་ཀ་དག་ཟང་ཐལ་རིག་སྟོང་རྗེན་པར་ལ་བཟླ་སྟེ། དེ་ལྟ་བུའི་མན་ངག་གི་སྡེ་འདི་ནི་ལམ་ཐམས་ཅད་ཀྱི་འབྱུང་ཁུངས་ཡིན་པས་སྤྱི་ཏི་ཡོ་ག ཐེག་པ་ཐམས་ཅད་ཀྱི་བླ་ན་མེད་པ་ཡིན་པས་ན་ཡང་ཏི་ཡོ་ག་སྟེ།ས་ལམ་ཐམས་ཅད་ཅིག་ཆར་དུ་རྫོགས་པ་ཡིན། ཐེག་པ་ཐམས་ཅད་མདོ་གཅིག་ཏུ་བསྡུས། དོན་གཅིག་ཏུ་གྲུབ། སྙིང་པོ་གཅིག་ཏུ་དྲིལ་བའི་ཆེན་པོ་སྟེ། ཐེག་མཆོག་རྫོགས་པ་ཆེན་པོ་ཞེས་བྱའོ། །བཞི་པ་ཐིག་ལེ་ཉག་གཅིག་ནི། ཆོས་སྐུ་གཞིར་གནས་ཀྱི་རིག་པའི་གནས་ལུགས་དང་ཡིན་ལུགས་བློ་ཡིས་མི་དཔོག་པ་ཡིད་ཀྱིས་མི་་་དཔྱོད་པ་བརྗོད་བྱའི་ཡུལ་ལས་འདས་པ། ཕྱོགས་མཐའ་ཀུན་ནས་ཟླུམ་པས་ཐིག་ལེ་དང་། བློས་ཡིད་དཔྱོད་ཀྱི་རྟོག་པའི་གྲྭ་ཟུར་ལས་འདས་པས་ཐིག་ལེ་ཞེས་བྱ་སྟེ། ཐིག་ལེ་ཆེན་པོ་གྲྭ་ཟུར་མེད་པ་ལ།ཞེས་གསུངས་པས། འཁོར་འདས་ཀྱི་རྣམ་པ་བྱེ་བྲག་མང་དུ་བཤད་256

ཀྱང་དོན་ལ་གདོད་མའི་ཡེ་གཞི་ཆེན་པོར་རོ་གཅིག་པས་ཉག་གཅིག་་་ཅེས་བྱའོ། །ལྔ་བ་འོད་གསལ་རྡོ་རྗེ་སྙིང་པོ་ནི། སེམས་ཀྱི་རང་བཞིན་ཡེ་ནས་འོད་གསལ་བ་ཉིན་སྣང་རྨི་སྣང་བར་སྲིད་ལ་སོགས་པར་སྣང་བ་་་་་་་་མངོན་དུ་བྱེད་པའི་དྭངས་གསལ་གྱི་ཆ་དེ་ག་རང་ངོ་འཕྲོད་ཅིང་་་་་་་་འཁོར་འདས་འོད་གསལ་གྱི་རོལ་བར་ཐག་ཆོད་པ་འོད་གསལ་དང་།མི་ཤིགས་པ་རྡོ་རྗེ་ཆོས་བདུན་དང་ལྡན་ཅིང་རྡོ་རྗེའི་དམ་བཅའ་བཞི་་དང་ལྡན་པས་དོན་དམ་མི་ཤིགས་པའི་རྡོ་རྗེ། འཁོར་འདས་ཀྱི་ཆོས་ཐམས་ཅད་ཀྱི་སྙིང་པོ་གཅིག་ཏུ་དྲིལ་བ། དཔེར་ན་སའི་སྙིང་པོ་གསེར་ལྟ་བུ་ཡིན་པས་སྙིང་པོའོ། །དྲུག་པ་འཁོར་འདས་འུབ་ཆུབ་ནི། མ་དག་པ་ཁམས་གསུམ་མ་རིག་ལས་ཉོན་གྱི་རྒྱུད་དུ་འཁོར་བ་དང་། སྡུག་བསྔལ་ལས་ཉོན་བག་ཆགས་ལས་འདས་པས་འདས་དང་། དེ་གཉིས་ཀྱིས་བསྡུས་པའི་ཆོས་ཐམས་ཅད་རིག་པ་གཅིག་པུའི་ཀློང་དུ་འུབ་ཀྱིས་འདུས་པ་ལ་འུབ།འཁོར་འདས་ལམ་གསུམ་རྒྱུ་འབྲས་དང་བཅས་པ་ཐམས་ཅད་ཆོས་སྐུ་བདེ་གཤེགས་སྙིང་པོ་གཞིའི་རིག་པ་མཐའ་གྲོལ་ཆེན་པོའི་ཀློང་དུ་་་་་་་ཡོངས་སུ་ཆུབ་པ་ལ་ཆུབ་ཅེས་བྱའོ། །བདུན་པ་གཞོན་ནུ་བུམ་སྐུ་ནི། སྐྱེ་འཆི་བགྲེས་རྒྱད་ཐམས་ཅད་257

ཀྱི་མཐའ་རུ་མ་ལྷུང་ཞིང་བྲལ་བས་ན་གཞོན་ནུ། འཁོར་འདས་ཀྱིས་བསྡུས་པའི་ཆོས་ཐམས་ཅད་ལྷུན་གྲུབ་ཀྱི་རོལ་བར་ཕྱི་རྒྱ་མ་རལ་བར་་ནང་གསལ་ཆེན་པོ་ལ་བུམ་པའི་མིང་གདགས་པ་ནི། དཔེར་ན་གཟའ་སྐར་ཐམས་ཅད་རྒྱ་མཚོའི་ཀློང་ལས་ཕྱི་རྒྱ་མ་རལ་བ་དང་།སྣོད་བཅུད་ཐམས་ཅད་ནམ་མཁའི་ཀློང་ལས་ཕྱི་རྒྱ་མ་རལ་བ་ལྟ་བུ་ལ་བུམ། སྐུ་དང་ཡེ་ཤེས་ལམ་དང་འབྲས་བུའི་ཡོན་ཏན་ཐམས་ཅད་བསགས་ནས་སྤུང་བ་ལྟ་བུ་ལ་སྐུ་ཞེས་བྱའོ། །སྤྱིར་རྫོགས་པ་ཆེན་པོ་ནི་འཁོར་འདས་ལམ་གསུམ་རྫོགས་པའི་་་་དབྱིངས་ཆེན་པོ་ཡིན་ཏེ། དེའི་ཡིན་ལུགས་ཇི་ལྟ་བ་བཞིན་དུ་བདག་མེད་རྣམ་གཉིས་ཀྱི་སྒོ་ནས་གཏན་ལ་དབབ་པ་ཡིན་ལ། ཐེག་པ་གང་ལ་ཡང་འདི་ལྟར་གཏན་ལ་དབབ་ཚུལ་འདྲ་ཡང་། འགའ་ཞིག་གིས་གཏན་ལ་དབབ་ནས་རང་ངོས་ནས་མེད་པ་ཙམ་ལས་གཞན་སོ་སོ་་་་་་རང་རྒྱུད་དུ་ཡོད་པར་འདོད་པ་དང། ཡང་འགའ་ཞིག་གིས་རྟེན་འབྲེལ་ཙམ་དུ་འདོད་པ་དང་། འགའ་ཞིག་གིས་སྟོང་འཛིན་གྱི་བློ་དང་། སྐུ་དང་ཡེ་ཤེས་གཞན་ནས་འཇུག་རུང་ཞིག་ཡིན་ཟེར་བ་སོགས་སུ་འདོད་ཀྱང་། འདིར་རང་ལུགས་ལ་དང་པོ་ཉིད་ནས་སྐུ་དང་ཡེ་ཤེས་ལམ་དང་འབྲས་བུའི་ཆོས་ཐམས་ཅད་ཡེ་ནས་གཞི་རང་་་ལ་རང་ཆས་སུ་རྫོགས་ཡོད་པར་ཇི་ལྟ་བ་བཞིན་དུ་ཤེས་པ་ནི་རྫོགས་་་་258

པ་ཆེན་པོའི་ལྟ་བ་དང་གྲུབ་མཐར་ངེས་སོ། །དེ་ཡན་ཆད་ཀྱི་གཞི་རང་བྱུང་གི་ཡེ་ཤེས་གཏན་ལ་ཕབ་པ་ལྟ་བ་་་མཐའ་གྲོལ་ཆེན་པོའི་དགོངས་པ་བསྟན་ཟིན་ཏོ། །གཉིས། ལམ་བསྒོམ་པ་ཉམས་སུ་ལེན་པའི་ཚུལ།གཉིས་པ་ལམ་བསྒོམ་པ་ཉམས་སུ་ལེན་པ་ལ། སླར་ཡང་རིག་འཛིན་གྱི་རྒྱལ་པོ་ཤྲཱི་སིང་ཧ་དང་སོགས། ཡོངས་སུ་གྲུབ་པའོ། །དེ་ལ་ལམ་བསྒོམ་པ་ཉམས་སུ་ལེན་པའི་ཚུལ་བཤད་པ་ལའང་། བཞག་ཐབས་གནད་ཀྱི་མན་ངག་མདོར་བསྟན་པ་དང་། གདངས་ཀྱི་གྲོལ་ལུགས་བཞི་དང་། ཅོག་བཞག་བཞིའི་རྣམ་དབྱེ་བྱེ་བྲག་ཏུ་བཤད་པའོ། །༡ བཞག་ཐབས་གནད་ཀྱི་མན་ངག་མདོར་བསྟན་པ།དང་པོ་བཞག་ཐབས་གནད་ཀྱི་མན་ངག་མདོར་བསྟན་པ་ནི།ཡེ་གཞི་བདེ་གཤེགས་སྙིང་པོ་ཏིལ་ལ་མར་གྱིས་ཁྱབ་པ་བཞིན་དུ་་་་་་་་སེམས་ཅན་ཐམས་ཅད་ཀྱི་རྒྱུད་ལ་རྟག་ཁྱབ་ལྷུན་གྲུབ་ཆེན་པོར་་་་་་་་་བཞུགས་པ་ཡིན་ཀྱང་། ཕྱི་གཟུང་བ་ཡུལ་གྱིས་རྒྱུ་བྱས། ནང་འཛིན་པ་སེམས་ཀྱིས་རྐྱེན་བྱས་ཏེ་མ་རིག་པའི་དབང་གིས་འཁྲུལ་བ་ཡིན་ཏེ།259

དང་པོ་འཁོར་འདས་ཀྱིས་བསྡུས་པའི་ཆོས་ཐམས་ཅད་རང་བཞིན་་་་་གྱིས་མ་གྲུབ་པའི་ཚུལ་ལྟ་བས་གཏན་ལ་ཕབ་ནས། རང་རིག་གཞི་མེད་རྩ་བྲལ་འཁོར་འདས་ཀུན་ཁྱབ་ཀྱི་བདག་ཉིད་ཆེན་པོ་རིག་པ་་་་་་རང་བྱུང་གི་ཡེ་ཤེས་ཀྱི་རོལ་བར་ཐག་གཅིག་ཐོག་ཏུ་བཅད་དེ། སྔ་མའི་རྟོག་པའི་རྗེས་མི་གཅོད། མ་འོངས་བའི་རྟོག་པའི་མདུན་མི་བསུ། ད་ལྟའི་རྟོག་པའི་རྐྱེན་དབང་དུ་མི་གཏོང་བར་རང་བབ་འོད་གསལ་ཆེན་པོའི་ངང་དུ་མཉམ་པར་འཇོག་པ་ལས་གཞན་ན་བསྒོམ་་་་རྒྱུ་གང་ཡང་མེད་པར་ཐག་ཆོད་པར་བྱེད་དགོས་པ་ཡིན། དེ་ལ་ཡང་ཐེ་ཚོམ་མེད་པ་སངས་རྒྱས་བཅོམ་ལྡན་འདས་དངོས་སུ་བྱོན་ཀྱང་་་་་་་ཡིད་གཉིས་དང་ཐེ་ཚོམ་མེད་པ་ཞིག་དགོས་པ་ཡིན། དེ་ལྟར་མ་རྟོགས་ན་བདག་མེད་ཁ་ནས་ཟེར་ཡང་། དོན་གྱིས་རྐྱེན་མི་ཐེག་པ་དང་། ཕུག་མི་ཐུབ་པ་ནི་དེས་ལན་པ་ཡིན། དེའི་ཕྱིར་ན་ཕྱི་སྦྱང་དང་ཁྱད་པར་དུ་ཚོགས་བརྒྱད་ལུགས་འབྱུང་ལྡོག་གི་ཚུལ་རྣམས་ཇི་བཞིན་པར་ཤེས་པ་གལ་ཆེ། དེ་ལྟར་ཤེས་ན་བསྒོམ་ལུང་མ་བསྟན་གྱི་གཞི་ལས་འཕགས་ཏེ་ལམ་དུ་འགྲོ་བ་ཡིན་གསུངས། བདེ་གཤེགས་སྙིང་པོའི་གནས་ལུགས་མངོན་དུ་མ་གྱུར་བའི་དབང་གིས་འཁྲུལ་བ་ཡིན་་་་ལ། དེ་ཁྱབ་བྱེད་ཀྱི་ཤེས་རབ་ཆེན་པོའི་ངང་མངོན་དུ་བྱས་ཏེ་རང་ཐོག་ཏུ་གྲོལ་བར་བྱེད་པ་ལ། འཁོར་འདས་ཐམས་ཅད་རང་སྣང་260

ལས་གཞན་ན་མེད་པར་ཐག་ཆོད་དགོས། ལར་སེམས་ཅན་གྱི་སེམས་སྟོང་གསལ་གྱི་ཀློང་དེ་ནི་རྣམ་རྟོག་ཅིར་ཡང་འཆར་དུ་རུང་བ་ཡིན་་་་་པས། ཡིད་མར་མེ་ལྟ་བུས་གསལ་བར་བྱས་ནས་རྣམ་རྟོག་སྣ་ཚོགས་པར་ཤར་བ་ནི་མེ་ལས་མེ་སྟག་མཆེད་པ་ལྟར་ཉོན་ཡིད་ཀྱི་ཁམས་ལས་མཆེད་པ་ཡིན། ཤར་བའི་རང་དུས་ཉིད་ནས་དཔེར་ན་ཆུ་ལས་རླབས་གཡོས་ཚེ་ཆུ་དང་རླབས་གཉིས་སུ་སྣང་ཡང་། ངོ་བོ་ཆུ་ཉིད་དུ་རོ་གཅིག་ཅིང་བཟང་ངན་མ་གྲུབ་པ་ལྟར། ཤར་བའི་གཞི་ཆོས་ཉིད་ཀྱི་དབྱིངས་དང་། ཤར་མཁན་རྣམ་རྟོག་གཉིས་ཀ་ཐ་དད་དུ་མ་གྲུབ་པར་རོ་མཉམ་དུ་སོང་བ་ཡིན་པས་ངང་ཚུལ་ཤེས་དགོས། དེ་ལྟར་མ་ཡིན་པར་རྣམ་རྟོག་འཚོ་སྐྱོང་བྱེད་པ་དང་། སྤང་གཉེན་གྱི་ཚུལ་དུ་བཀག་པ་སོགས་བྱས་ན། དཔེར་ན་ཆུ་བོ་ཆེན་པོའི་འོལ་ཁ་བཀག་ན་སྟོང་ཁམས་ཆུས་བཤིག་པ་ལྟར། སྲོག་རྩར་ལས་རླུང་ཞུགས་ནས་སྨྱོ་བར་འགྱུར་བ་ལས་འོས་མེད་པ་ཡིན། རང་རྩལ་ལ་སྐྱོན་དུ་བལྟས་ནས་བཀག་པ་སོགས་བྱེད་པ་ནི། ཆོས་སྐུའི་གདངས་འགགས་པ་མེད་པ་ཇི་སྙེད་པ་གཟིགས་པའི་ཤེས་རབ་ཡིན་པས། དེ་ཉིད་སྤང་བར་བྱས་ན་མཁྱེན་གཟིགས་ཀྱི་ཡེ་ཤེས་དང་བྲལ་བའི་སངས་རྒྱས་ཞིག་མི་་་འབྱུང་བར་ངེས་པ་ཡིན། ལར་ཉིན་ཞག་ཕྲུག་གཅིག་ལའང་རྣམ་རྟོག་ཉི་ཁྲི་ཚིག་སྟོང་དྲུག་བརྒྱ་རྒྱུ་བ་ཡིན་པས། དེ་བཀག་ཀྱང་རང་ཡལ།261

བཞག་ཀྱང་རང་ཡལ་དུ་འགྲོ་བ་ལས་མེད་དེ། རྗེས་ཤེས་ཆོས་སྐུའི་ཡེ་ཤེས་འབའ་ཞིག་ལས་མེད་པས། བླ་མ་གོང་མ་རྣམས་ཀྱིས་རྣམ་རྟོག་ཇི་ལྟར་མང་བ་བཞིན་དུ་ཆོས་སྐུ་དེ་ལྟར་མང་བ་ཡིན། དཔེར་ན་བུད་ཤིང་ཇི་ལྟར་མང་བ་བཞིན་ཏུ་མེའི་ཕུང་པོ་དེ་བཞིན་དུ་མཆེད་པ་་་་་་་དང་། བུད་ཤིང་གིས་རང་ཉིད་བསྲེག་པ་བཞིན་དུ། རྣམ་རྟོག་རང་གིས་རང་གྲོལ་ནས་ཆོས་སྐུའི་ཡེ་ཤེས་ཁོ་ནར་འབྱམས་སུ་ཀླས་པ་ཡིན་་མ་གཏོགས། རྣམ་རྟོག་བཀག་ནས་ཇི་ལྟར་བསྒོམ་ཡང་སངས་རྒྱས་ཐོབ་པ་མ་ཡིན་གསུངས། བསྒོམ་ཞེས་ཆེད་དུ་འཚོལ་བ་ཡང་མ་ཡིན།མ་བསྒོམ་ལུང་མ་བསྟན་དུ་འབྱམས་པ་ཡང་མ་ཡིན་པར་ཆོས་ཉིད་་་་་་ངང་བཞག་ཆེན་པོར་གནས་པ་ཡིན་ཏེ། ཏོག་ཙེ་ལས། སེམས་ཀྱི་བསྒོམ་པ་སྒོམ་མ་ཡིན། །མི་བསྒོམ་པ་ཡང་སྒོམ་མ་ཡིན། །བསྒོམ་དང་སྒོམ་བྱེད་ལས་འདས་པ། །ཡིད་ལ་མེད་དོ་ཕྱག་རྒྱ་ཆེ། །གསུངས་པ་བཞིན་ནོ། །འོ་ན་སེམས་ཅན་རང་ག་མ་དང་ཁྱད་མེད་ཟེར་ན་ཁྱད་ཡོད་དེ།སེམས་ཅན་རྣམས་ཀྱིས་ཆོས་ཅན་གྱི་སྣང་བ་ཐམས་ཅད་རང་བཞིན་་་་མ་གྲུབ་པའི་མཚན་ཉིད་མི་ཤེས་པས་སྣང་བ་ཐམས་ཅད་བདེན་པར་་་བཟུང་ནས། སེམས་ཁུང་དུ་མུན་རུབ་པ་ལྟ་བུ་ཡིན། དཔེར་ན་ཆུ་རང་གྲོལ་དུ་ཡོད་པ་འཁྱགས་པས་བསྡམས་པ་ལྟར། གཟུང་འཛིན་གྱི་262

སྤུན་ཐག་གིས་བཅིང་ནས་འཁྲུལ་བ་རང་ངོར་འཐས་པ་ཡིན། རྣལ་འབྱོར་བས་ནི་འཁོར་འདས་ཀྱི་ཆོས་ཐམས་ཅད་རང་བཞིན་གྱིས་མ་་་་གྲུབ་པའི་ངང་ཚུལ་རྟོགས་པ་ནི། དཔེར་ན་ནམ་ལངས་ནས་ཉི་མ་ཤར་བ་ལྟ་བུ་ཡིན། དེ་ཕན་ཆད་རང་བབ་འོད་གསལ་གྱི་ངང་མངོན་གྱུར་དུ་འཇོག་པ་ལས་གཞན་ན་བསྒོམ་རྒྱུ་རྡུལ་ཙམ་ཡང་མེད་དེ།དཔེར་ན་མིག་གཅིག་ཕྱེས་ནས་བལྟས་པ་ལས། ཡང་ཕྱེ་བྱེད་རྒྱུ་མེད་པ་ལྟར། ནམ་མཁའ་མིག་གིས་མཐོང་བ་ཙམ་ལས་གཏད་བྱ་གཏོད་བྱེད་གཞན་མེད་པའོ། །འོ་ན་སེམས་ཅན་རང་ཁ་མ་རྣམས་དང་དུད་འགྲོ་རྣམས་ཀྱིས་ཀྱང་ནམ་མཁའ་མཐོང་བ་ཡིན་ཏེ་ཁྱད་མེད་ཟེར་ན།མ་ཡིན་ཏེ་སེམས་ཅན་རྣམས་ཀྱིས་གཞིའི་ཡིན་ལུགས་མི་ཤེས་པ་དང་།ནམ་མཁའ་བེམ་སྟོང་གི་རང་བཞིན་ལས་མི་མཐོང་བ་ཡིན་ཏེ། དེས་ན་ཐག་ཁྲ་སྦྲུལ་དུ་མཐོང་བ་དང་། ཐོ་ཡོར་མི་རུ་འཁྲུལ་བ་ལྟ་བུ་ཡིན།དོན་ལ་རིག་དང་མ་རིག ཤེས་དང་མ་ཤེས་ཀྱི་ཁྱད་པར་ཡོད་པ།གསེར་དང་རྡོ་གཉིས་ལ་ཁྱད་པར་ཡོད་པ་ལྟ་བུ་ཡིན། ཁ་ཅིག་གིས་སྟོང་ཉིད་ཡིན་ཚུལ་མི་ཤེས་པར་རང་གར་སྡུག་སྒུར་བྱས་ནས་རང་་་་་་སྟོབས་ཀྱིས་ཤེས་དགོས་མ་གཏོགས། སྟོང་ཉིད་ཀྱི་རང་བཞིན་མཐོང་མ་མཐོང་མེད་ཟེར་ན། འོ་ན་རྫོགས་པའི་སངས་རྒྱས་བཅོམ་ལྡན་འདས་ཀྱིས་བཀའ་བར་བ་མཚན་ཉིད་མེད་པར། ཆོས་ཐམས་ཅད་263

གཟུགས་ནས་རྣམ་མཁྱེན་གྱི་བར་སྟོང་པ་ཉིད་དུ་གཏན་ལ་ཕབ་ནས་་་གསུངས་པ་དོན་མེད་པར་འགྱུར་བ་ཡིན། རང་སྟོབས་ཀྱིས་ཚེ་འཁོར་བ་ཐོག་མ་མེད་པ་ནས་ད་ལ་མ་ཐུག་གི་བར་དུ་སྐུར་བསྡད་ཀྱང་་་་་་་་་དབྱུག་པ་འཐེན་ནས་ཡར་སྐྱེད་སྤུ་ཙམ་མ་བྱུང་བ་ཡིན་པས། ད་དུང་ཡང་རྟོགས་པར་འགྱུར་བའི་དུས་མེད་པའི་ཕྱིར། རྒྱལ་བའི་བཀའ།བླ་མའི་ལུང་། རང་གི་རིག་པ་ཚད་མ་གསུམ་ལ་བརྟེན་ནས་རྟོགས་པར་བྱ་བ་ནི་གནད་ཡིན་ནོ། །དེ་ལྟར་སྐུ་གསུམ་མཉམ་ཉིད་ཀྱི་དབྱིངས་གསང་བ་རྣམ་པར་མི་་་རྟོག་པའི་ནམ་མཁའ་ཉིད་ངོ་འཕྲོད་ཕན་ཆད་ངང་མངོན་གྱུར་དུ་་་་་་་འཇོག་པ་ལས་བསྒོམ་བྱ་རྡུལ་ཙམ་ཡང་མེད་པ་ཡིན་ཏེ། སློབ་དཔོནསྦ་སྒོམ་པས། ནམ་མཁའ་འདི་ཁོང་དུ་ཆུབ་པར་གྱིས་ཤིག །དེ་རྟེན་མེད་དུ་རྟོགས་ན་བསྒོམ་མེད་ཀྱི་གཟེར་ཆེན་ཐེབས་པ་ཡིན། ཞེས་པ་དང་། སེམས་ཀྱི་རང་བཞིན་ཆོས་དབྱིངས་ནམ་མཁའ་ཆེ། །ཞེས་དང་། ས་ར་ཧས། ཐམས་ཅད་མ་ལུས་ནམ་མཁའི་རང་བཞིན་ལ། །དུས་རྣམས་ཀུན་ཏུ་ནམ་ཡང་གཡོ་བ་མེད། །ནམ་མཁའ་ནམ་མཁའ་ཞེས་ནི་རབ་བརྗོད་ཀྱང་། །ནམ་མཁའི་ངོ་བོ་ཅིར་ཡང་གྲུབ་པ་མེད། །ཡོད་དང་མེད་དང་ཡོད་མིན་མེད་མིན་ཡིན། །དེ་ལ་གཞན་དུ་མཚོན་པའི་ཡུལ་ལས་འདས། །འདི་ལྟར་སེམས་དང་ནམ་མཁའ་ཆོས་ཉིད་264

གསུམ། །ཐ་དད་ཅུང་ཟད་ཡོད་པ་མ་ཡིན་ནོ། །ཞེས་གསུངས་པ་བཞིན་ནོ། །དོན་ལ་བསྒོམ་བྱ་བསྒོམ་བྱེད། འཇོག་བྱ་འཇོག་བྱེད་གཏད་ས་གཏད་ཡུལ། བསྲེ་བྱ་བསྲེ་བྱེད་གང་ཡང་མེད་པ་ཡིན་པས།སྨྲ་བསམ་བརྗོད་བྲལ་གྱི་ཆོས་ཉིད་ངང་བཞག་ཆེན་པོའི་ངང་དུ་་་་་་་་་འཇོག་པ་ཡིན་ནོ། །༢ གདངས་ཀྱི་གྲོལ་ལུགས་བཞི་ །གཉིས་པ་གདངས་ཀྱི་གྲོལ་ལུགས་བཞི་ནི། གཞི་ཡེ་ནས་དུས་གསུམ་དུ་འགྱུར་བ་མེད་པའི་གནད་མཐོང་བ་ཡེ་གྲོལ་ནམ་མཁའ་ལྟ་་་བུ་དང་། གཉེན་པོ་གཞན་བསྟེན་མ་དགོས་པ་རྣམ་རྟོག་རང་གིས་རང་གྲོལ་བ་རང་གྲོལ་སྦྲུལ་མདུད་ལྟ་བུ་དང་། ཤར་བ་ཆོས་ཉིད་ཀྱི་དབྱིངས་དང་། ཤར་མཁན་ཡེ་ཤེས་སུ་གདོད་ནས་རྣམ་པར་དག་པས་ཤར་གྲོལ་རྦ་རླབས་ལྟ་བུ་དང་། སྣང་བའི་རང་དུས་ཉིད་ནས་བློ་ཡིས་མ་བཟུང་། འཛིན་པས་མ་བཅིང་བར་རང་ས་དེ་གར་གྲོལ་བ་ནི་ཅེར་གྲོལ་རྡོ་ཚན་དུ་ཁ་བ་བབས་པ་ལྟ་བུ་སྟེ། གདངས་ཀྱི་གྲོལ་ལུགས་བཞི་ཡང་ཤུགས་ལ་རྫོགས་པ་ཡིན་ནོ། །265

༣ ཆོག་བཞག་བཞིའི་རྣམ་དབྱེ་བྱེ་ཟག་རྟུ་བཤད་བ།གསུམ་པ་ཅོག་བཞག་བཞི་ལས། ལྟ་བ་ཅོག་བཞག་ནི། ལྟ་བ་བརྡལ་ཁྱབ་ཆེན་པོ་བློས་མཚན་འཛིན་ལས་འདས་པ་ཕྱོགས་དང་་་་་་་་མཐའ་རུ་མ་ལྷུང་བ་ནམ་མཁའ་ལྟ་བུར་འདུས་མ་བྱས་སུ་རྟོགས་པ་་་་་ཡིན། སྒོམ་པ་ཅོག་བཞག་ནི། རྒྱ་མཚོ་ཆེན་པོའི་ཆུ་ལ་ཁ་གཏིང་མེད་པ་བཞིན་དུ་གང་ཤར་ཆོས་ཉིད་ཀྱི་རང་བཞིན་ལས་མི་འདའ་བ་དང་།ཆུ་ལ་དྭངས་གསལ་གྱིས་ཁྱབ་པ་བཞིན་དུ་འཁོར་འདས་བདེ་སྡུག་ལ་་་སོགས་པ་གང་ཡང་མེད་དེ། ཐམས་ཅད་འོད་གསལ་གྱི་རོལ་བར་ཕྱམ་བརྡལ་དུ་ཡན་པར་རྟོགས་པ་ཡིན། རིག་པ་ཅོག་བཞག་ནི།དབུས་ཀྱི་རི་བོ་མཆོག་རབ་ལ་འཕོ་འགྱུར་མེད་པ་བཞིན་དུ། རིག་པ་རང་གསལ་ཆེན་པོའི་ངང་ལས་སྐད་ཅིག་ཀྱང་གཡོ་བ་མེད་པར་དུས་་་འདའ་བ་ཡིན། སྣང་སེམས་ཅོག་བཞག་ནི། སྣང་ཚད་ཀྱི་ཆོས་ཐམས་ཅད་རང་སྟོང་རང་གསལ། བློ་ཡིས་མི་དམིགས། སེམས་ཀྱིས་མ་བཟུང་། རིག་པར་མི་གཅུན་པར་ཕྱམ་བརྡལ་ཆེན་པོར་ཡན་པས།སྤང་བླང་གཞི་མེད། གསལ་སྟོང་རིས་མེད། ཡིན་མིན་ཐེ་ཚོམ་མེད་པར་རྒྱ་གྲོལ་ལ་སོང་བ་ཡིན་ནོ། །མདོ་ཧྲིལ་གྱིས་དྲིལ་ན་ཆོས་ཉིད་རྫོགས་པ་ཆེན་པོ་འཁོར་འདས་་་266

ལམ་གསུམ་གྱི་སྤྱི་གཞི་ཆེན་པོ་འཁོར་འདས་ལམ་གསུམ་རྫོགས་པའི་་་་དབྱིངས་ཆེན་པོ་ཡིན་ཏེ། དེའི་ངང་ཚུལ་དང་ཡིན་ལུགས་ཇི་ལྟ་བ་བཞིན་དུ་མཐོང་བ་ནི་ལྟ་བ་དང་། དེ་ལྟར་རང་ངོ་མཐོང་བའི་ཚེ་ན་གདོད་མའི་ཡེ་གཞི་ཆེན་པོར་དབང་བསྒྱུར་བ་ཡིན་ཏེ། རང་ཐོག་ཏུ་རང་ས་བཟུང་བས་རིག་པ་རང་ངོར་སད་ཅིང་བརྡལ་ཁྱབ་སྤྲོས་བྲལ་་་ཆེན་པོའི་ངང་ལས་གཡོ་བ་མེད་པ་ནི་བསྒོམ་པ་དམིགས་གཏད་དང་་་བྲལ་བ་ཡིན་ཏེ། དཔེར་ན་ཆུ་ཐིགས་རྒྱ་མཚོ་རུ་འདྲེས་ཚེ་རྒྱ་མཚོ་དང་དབྱེ་བ་མེད་པར་གྱུར་བ་དང་། བུམ་པ་ཆག་པའི་ཕྱི་ནང་གི་ནམ་མཁའ་གཅིག་ཚེ་ནམ་མཁའ་ཐ་དད་པར་བཅོས་སུ་མེད་པར་བརྡལ་་་་ཁྱབ་ནམ་མཁའ་གཅིག་ཏུ་འབྱམས་ཀླས་པ་བཞིན་དུ། ཆོས་སྐུ་གཞིར་གནས་ཀྱི་རིག་པ་ངོ་རང་ཐོག་ཏུ་འཕྲོད་པ་དེའི་ངང་དུ་བཟོ་བཅོས་་་་་མེད་པར་འཇོག་པ་ལས་གཞན་ན་མེད་དོ། །དེ་ལྟར་མི་ཤེས་ཤིང་གཞི་དང་སེམས་ལ་ཕྱི་ནང་མེད་ཀྱང་བདག་ཏུ་འཛིན་པའི་དབང་གིས།བདག་ཚུར་བཅད། གཞི་པར་བཅད་དེ་ཕྱི་ནང་དུ་ལྟེ་ཆད་པ་ནི།དཔེར་ན་ཆུ་རང་གྲོལ་དུ་ཡོད་པ་གྲང་ལྷགས་ཀྱི་སྤུན་ཐག་གིས་་་་་་་་་་་འཁྱགས་པ་རུ་བསྡམས་པ་བཞིན་དུ། གཞི་རང་གྲོལ་དུ་ཡོད་པ་བདག་ཏུ་འཛིན་པའི་སྤུན་ཐག་གིས་བཅིང་ནས་འཁོར་བ་ཡོངས་སུ་་་་སྣང་ཞིང་གྲུབ་པ་ཡིན་ནོ། །267

དེའི་ངང་ཚུལ་སོགས། བློ་འདས་སོ། །དེའི་ངང་ཚུལ་ཇི་ལྟ་བ་བཞིན་དུ་ཤེས་ཤིང་རྟོགས་པར་བྱས་ནས། ལུས་ཀྱི་སྒོ་ནས་ཕྱིའི་བྱ་བ་རང་བཞིན་འགྲོ་འདུག་འགུལ་བསྐྱོད། ནང་གི་བྱ་བ་ཕྱག་དང་སྐོར་བ། གསང་བའི་བྱ་བ་གར་དང་ཕྱག་རྒྱ་བཅའ་བ་སོགས་གང་ཡང་མི་བྱེད་པར་བྱར་མེད་བྱ་བཏང་ཆེན་པོ་དུར་ཁྲོད་ཀྱི་མི་རོ་ལྟར་སྡོད་པ་་་་དང་། ངག་གི་ཕྱིའི་བྱ་བ་འཁྲུལ་གཏམ་སྣ་ཚོགས་པ། ནང་གི་བྱ་བ་ཁ་ཏོན་བཟླས་བརྗོད། གསང་བའི་བྱ་བ་ཡི་དམ་གྱི་བསྙེན་སྔགས་གྲངས་སུ་བགྲང་བ་སོགས་ཆམ་ལ་བཞག་ནས་ལྐུགས་པ་ལྟར་སྡོད་པ་དང་།སེམས་ཀྱི་ཕྱིའི་བྱ་བ་དུག་ལྔ་དུག་གསུམ་གྱིས་ཀུན་ནས་བསླངས་པའི་་་རྣམ་པར་རྟོག་པ་དང་། ནང་གི་བྱ་བ་བློ་སྦྱོང་བ། བསམ་བཟང་ལ་གོམས་པར་བྱེད་པ། འཇིག་རྟེན་གྱི་བསམ་གཏན་ལ་གནས་པར་བྱ་བ་རྣམས་བཏང་ནས། རྡུལ་ཁུག་སྣ་མུན་པ་གསུམ་གྱི་སྐྱོན་གྱིས་མ་བསླད་པའི་སྟོན་ཁའི་ཐོ་རངས་ཀྱི་ནམ་མཁའ་ལྟ་བུར་བཟོ་མི་འཆོས་་་པར་རང་བབ་འོད་གསལ་གྱི་ངང་ལས་མི་གཡོ་བ་ནི་མཉམ་པར་་་་་་་་བཞག་ཅེས་བརྗོད་པ་ཡིན། དེ་ལྟར་བྱ་བ་དགུ་སྤྲུགས་སུ་བཏང་བས་བྱ་བཏང་བྱར་མེད་ཆེན་པོ་དང་། བློས་མ་བཅོས་པས་བློ་འདས་ཞེས་ཀྱང་བྱའོ། །གནད་དེ་ཉིད་ཀྱི་ངང་དུ་རང་གདེང་ཐོབ་པར་འགྱུར་ཏེ།དེ་ཡང་རང་གཞི་ཀུན་ཏུ་བཟང་པོ་མངོན་དུ་གྱུར་བའི་ཚེ་ན། རང་268

རིག་ལས་གཞན་ན་སངས་རྒྱས་མེད་པར་མཐོང་བའི་གནད་ཀྱིས།སངས་རྒྱས་ནམ་མཁའ་གང་བ་ཙམ་མཐོང་ཡང་དད་པ་ཅུང་ཟད་་་་་་་ཀྱང་མེད་པའི་གདེང་ཐོབ། འཁོར་འདས་རང་སྣང་དུ་ཐག་ཆོད་ནས་རང་ངོར་རང་སངས་རྒྱས་པ་ལས་རྒྱུ་འབྲས་གཞན་དུ་མི་རེ་བའི་་་་་་་་གདེང་ཐོབ། རང་གཞི་ཀུན་ཏུ་བཟང་པོ་རང་ཐོག་ཏུ་ཕེབས་པས་སྲོག་གཅོད་ཀྱི་གཤེད་མ་བརྒྱས་བསྐོར་ཡང་ཡ་ང་བག་ཚ་མེད་པའི་་་་་་གདེང་ཐོབ། འཁོར་བ་མིང་མེད་དུ་རྟོགས་པས་འཁོར་བ་དང་ངན་སོང་ལ་དོགས་པ་མེད་པའི་གདེང་ཐོབ་པར་འགྱུར་བ་ཡིན་ནོ། །དེ་ནི་མཉམ་བཞག་གི་གནད་དང་། དེ་མ་ཐོབ་ཀྱི་བར་དུ་མི་དགེ་བ་ལས་འབྲས་བུ་སྡུག་བསྔལ་འབྱུང་བ་དང་། དགེ་བ་ལས་ཀྱང་འབྲས་བུ་བདེ་བ་འབྱུང་བའི་ཚུལ་ཤེས་པར་བྱ་བ་ནི་གནད་ཡིན་པས། རྗེས་ཐོབ་ཏུ་ཡང་ལྟ་བའི་སྟངས་མ་ཤོར་བ་འཁོར་འདས་གཉིས་མེད་ཀྱི་་་་་་རོལ་བར་ཐག་ཆོད་པའི་རྗེས་ཤེས་རྒྱུན་ཆགས་པ་དང་། བསྒོམ་པའི་གདངས་མ་ཤོར་བ་ནམ་མཁའ་དྭངས་གསལ་གྱི་ཆ་དང་འགྲོགས་པ་་་་ལྟར་རིག་གདངས་བྱར་མེད་མངོན་གྱུར་གྱི་གདངས་ཆེན་པོ་ལས་མི་་་་འདའ་བར་བྱ་བ་དང་། སྤྱོད་པ་དཔག་མེད་དུ་མི་འཆོལ་པར་སྡིག་པ་མི་དགེ་བའི་ལས་དུག་བཞིན་དུ་སྤང་བ་དང་། ཟ་ཉལ་འགྲོ་འདུག་གི་ཚེ་ཡང་དལ་ལ་ལྷོད་ཆགས་པས་བྱ་སྤྱོད་ལ་འཇུག་སྟེ་བག་མེད་པའི་་་་་269

དབང་དུ་སྐད་ཅིག་ཀྱང་མ་སོང་བར་བྱ། གནས་གང་དུ་བསྡད་ཀྱང་སྣང་བ་ཡངས་ཁྲོལ་ལེ། གྲོགས་སུ་དང་འགྲོགས་ཀྱང་ཤེས་པ་དགའ་ཡལ་ལེ་བ་ཞིག་དགོས་པ་ཡིན་ནོ། །གནད་དེ་གཉིས་ནི་ཤི་བའི་མཐར་མ་ཐུག་གི་བར་དུ་བསྒོམ་པ་་་་་ཡིན། མ་བསྒོམ་ན་ངོ་འཕྲོད་པ་ཙམ་གྱིས་མི་ཆོག་པ་དཔེར་ན་ཟས་ཡོད་ཀྱང་མ་ཟོས་པ་དང་གོས་ཡོད་ཀྱང་མ་གྱོན་པ་ལྟར། ཐོས་ཤེས་རྒྱ་མཚོ་ཙམ་ཡོད་ཀྱང་མ་བསྒོམ་ན་འཁྲུལ་བའི་དབང་དུ་སོང་ནས་འཆི་་་ཁ་ཐ་མལ་དུ་ལུས་པ་ལས་འོས་མེད་པ་ཡིན་ཏེ། འཇིགས་མེད་གླིང་པས། རང་ངོ་འཕྲོད་ཀྱང་གོམས་འདྲིས་མ་བྱས་ན། །རྣམ་རྟོག་དགྲས་ཁྱེར་གཡུལ་ངོའི་བུ་ཆུང་འདྲ། །ཞེས་གསུངས། སྙིང་ལ་རུས་པ་བསྐྱེད་ནས་བསྒོམ་ན། སྔོན་ཡེར་པའི་རྟོགས་ལྡན་བརྒྱད་ཅུ་སོགས་འཇའ་ལུས་ལ་དེངས་པ་ཡིན། དེང་སང་ཁ་སྐད་མཐོན་པོས་མིག་ཏུ(སྤུ)་ཟང་ངེ་བྱས་ཀྱང་ཤི་ཁ་ཐ་མལ་བ་རྣམས་དང་ཁྱད་པར་མེད་པ་དེ།སྙིང་རུས་ཆུང་ནས་བསྒོམ་མ་ནུས་པའི་སྐྱོན་ཡིན། དེས་ན་ད་ལྟ་ན་ཚོད་གཞོན་དུས་ཆོས་བསྒྲུབ་ཤེས་ཤིང་བསྒྲུབ་དབང་ཡོད་དུས་བསྒྲུབ་་དགོས་མ་གཏོགས། ནམ་ཞིག་འཆི་ནད་ཀྱིས་ཐེབས་ནས་སྨན་དཔྱད་རིམ་འགྲོས་ཕན་མ་ཐོག་ཅིང་དབུགས་ངར་ཆེན་ངར་ཆུང་ལ་ཐུག་ཚེ་་་སྔར་བྱས་ཀྱི་མི་དགེ་བ་ཐམས་ཅད་དྲན་ནས་དེའི་འབྲས་བུ་ལ་་་་་་་་་་་270

འཇིགས་ཤིང་སྐྲག་སྟེ། དམ་པའི་ཆོས་མ་བསྒྲུབ་པ་ལ་འགྱོད་ནས་སྙིང་གས་འགྲོ་བ་ལྟ་བུ་འབྱུང་ཚེ་འཕྱི་བ་ཡིན་ཏེ། ཨོ་རྒྱན་ཆེན་པོས།སྡིག་རྒན་འཆི་ཁར་འགྱོད་ཀྱང་འཕྱི་བ་ཡིན། གསུངས་པ་ཡིན་པས།ད་ལྟ་བློ་ཐག་རིང་པོས་གཏན་དུ་སྡོད་གྲབས་མི་བྱེད་པར་མྱུར་དུ་ཆོས་ལམ་ལ་ཞུགས་དགོས་ཏེ། ཕ་དམ་པས། དྲན་པའི་ཚེ་ན་རྒྱུག་ཅིག་དེང་རི་བ། ཞེས་གསུངས་པ་བཞིན་དུ་བློ་ཕ་ལ་མི་དྲི། གྲོས་མ་ལ་མི་བྱེད། ཐག་རང་གིས་བཅད། བློ་བླ་མ་དང་དཀོན་མཆོག་གསུམ་ལ་གཏད་དགོས་ཏེ། འཇིགས་མེད་གླིང་པས། བསླབ་བྱ་དྲང་པོར་བསླབ་མཁན་མཚན་ལྡན་གྱི་བླ་མ་མ་གཏོགས་མི་འོང་བས་སུ་ཡི་ཁ་ལ་མི་ཉན། ཆོས་ཕྱི་བཤོལ་དུ་མི་བཞག་པར་མྱུར་དུ་བརྩོན་དགོས། ཞེས་གསུངས་པ་ལྟར་ཆོས་བསྒྲུབ་པ་ལ་བརྩོན་པར་བྱའོ། །དེ་ནི་བསྒོམ་པ་རང་གྲོལ་བློ་འདས་སོ། །གསུམ། དེ་གཉིས་ཀྱི་གྲོགས་སྤྱོད་པ་བསྟན་པ།༡ སྤྱོད་པའི་གནད་བཤད་པ།གསུམ་པ་དེ་གཉིས་ཀྱི་གྲོགས་སྤྱོད་པ་བསྟན་པ་ལ། སྤྱོད་པའི་གནད་ནི་ལྟ་བའི་ཕྱོགས་སོགས། གཞན་ན་མེད་དོ། །ལྟ་བའི་ཕྱོགས་སུ་སྤྱོད་པ་མི་འཆོལ་བ་མི་དགེ་བཅུ་པོ་དུག་བཞིན་དུ་སྤངས་ཏེ་ཞི་་་་་་271

དུལ་བག་ཡོད་པ་ཁྲིམས་བདག་རྒྱལ་པོའི་མདུན་སར་ཕེབས་པ་ལྟ་བུ་་་ཞིག་དགོས་ཏེ། ལྟ་བའི་ཕྱོགས་སུ་སྤྱོད་པ་ཤོར་ན་བག་མེད་ཀྱི་དབང་དུ་ཁ་འཁྱོལ་ཏེ་འཁོར་བའི་བྱ་བ་ལ་ཞེན་ནས་ལས་ངན་ཆུ་ཀླུང་རྡོལ་་་་བ་ལྟ་བུར་སྤྱོད་ཅིང་དཀོན་མཆོག་གསུམ་ལ་ལོག་པར་ལྟ་ཞིང་ལས་་་་་་འབྲས་ཁྱད་དུ་བསད་དེ། གད་མཆོང་བྱེད་ཅིང་དོན་དམ་པའི་ལྟ་སྒོམ་ཉམས་སུ་མི་ལོན་པའི་ཁར། ལྷ་མིའི་གོ་འཕང་དོན་དུ་གཉེར་བའི་བསོད་ནམས་བསགས་པའི་སྒོ་ཙམ་ཡང་རྒྱུད་ལ་མི་གནས་པར་་་་འགྱུར་བས་ན། ནག་པོ་ཁ་འབྱམས་བདུད་དང་རཱུ་ཏྲ་ལྟ་བུའི་རྒྱུ་རུ་སོང་ན་འཚོ་བྱེད་ཀྱི་སྨན་བཙལ་བའི་ལམ་ནས་རེག་ཕུང་གི་དུག་དང་་འཕྲད་པ་ལྟ་བུ་ཡིན། ལར་མ་རིག་པའི་གཉེན་པོ་རིག་པ་དང་།འཁོར་བའི་གཉེན་པོ་སྟོང་ཉིད་ཡིན་ཀྱང་། དེ་ལོག་པར་གོ་སོང་ན་རྒྱུད་ལོག་ལྟས་གང་ཞིང་ཆོས་མ་ཡིན་པའི་སྤྱོད་པ་སྣ་ཚོགས་བྱེད་པ་་་་་མཐོང་ཆོས་འགའ་འདུག་པ་ཉིད་ཚོ་ནི་སྟོང་ཉིད་ལོག་པར་གོ་བ་ཡིན།ཁྲིམས་བདག་རྒྱལ་པོའི་མདུན་སར་ཕེབས་པ་ལྟ་བུ་ནི། དཔེར་ན་རྒྱལ་པོ་ཤིན་ཏུ་ཁྲིམས་ཁ་ཆེ་བ་ཞིག་གི་མདུན་དུ་འགྲོ་ཚེ་ཕྱག་དང་ཞེ་་་ས་འགྲོ་སྤྱོད་དལ་བ། ངག་གི་སྨྲ་བ་བཙུན་པ། སེམས་ཀྱིས་བརྟག་དཔྱོད་ཞིབ་པ་སོགས་མ་བྱས་ཚེ། སྲོག་གི་འཇིགས་པ་སོགས་འབྱུང་བ་ཡིན། དེ་བཞིན་དུ་ལྟ་ཕྱོགས་སུ་སྤྱོད་པ་མི་འཆོལ་བར་བརྟག་272

དཔྱད་ཞིབ་ཏུ་བྱས་ནས་ལུས་ངག་གི་སྒོ་བསྡམ་དགོས་མ་གཏོགས།འཆི་བདག་གཤིན་རྗེའི་ཁྲིམས་ཁ་དེ་ལས་ཀྱང་བཙན་ཞིང་ཐར་བའི་་་་སྲོག་རྩ་གཅོད་པར་བྱེད་ན་རང་རྒྱུད་བཅོས་པ་གལ་ཆེ། ཆོས་ཟད་བློ་འདས་ཀྱི་སར་མ་བསླེབ་པར་རྒྱུ་འབྲས་ཕྲ་བ་ལ་བླང་དོར་བྱེད་དགོས་་པ་ཡིན་ཏེ། ཨོ་རྒྱན་ཆེན་པོས། ལྟ་བ་ནམ་མཁའ་བས་ཀྱང་མཐོ། །ལས་རྒྱུ་འབྲས་བག་ཕྱེ་བས་ཀྱང་ཞིབ། །ཞེས་གསུངས་པ་ལྟར་རོ། །སྤྱོད་པའི་ཕྱོགས་སུ་ལྟ་བ་མི་འཆོལ་བ། དཔེར་ན་སྡེར་ཆགས་གང་གིས་ཟིལ་གྱིས་མི་གནོན་པ་གཅན་གཟན་གྱི་རྒྱལ་པོ་སེང་གེ་རལ་པ་་་་་ཅན་གངས་ལ་འགྱིང་བ་ལྟ་བུ་ཞིག་དགོས་པ་ཡིན་ཏེ། ལུས་ངག་ཡིད་གསུམ་གྱི་དགེ་བ་གཞན་ཟབ་ཟབ་འདྲ་བའི་ཡུལ་དུ་ཤོར་ནས་ལྟ་སྒོམ་་ཟིལ་གྱིས་མནན་ཏེ། འཁོར་བར་བསོད་ནམས་བསགས་པ་ཙམ་ལ་མི་ཚེ་འདས་ན་གསེར་གྱི་སྒྲོག་གིས་བཅིངས་པ་ལྟ་བུ་ཡིན་ཏེ། ཆོས་དབྱར་ཁའི་མེ་ཏོག་ལྟ་བུ་གཅིག་ལས་གཅིག་གིས་ལྷག་པ་འདྲ་བར་་་་་་བརྩོན་པར་གྱུར་ན་ལྟ་སྒོམ་ཟབ་མོ་ཉམས་སུ་ལེན་པ་རྒྱབ་ཏུ་དོར་ཏེ་་་་འཆི་ཁ་ཐ་མལ་དུ་ལུས་པ་ལས་འོས་མེད་ཅིང་འཁོར་བའི་གསོས་སུ་་་་་གྱུར་ཏེ། གནས་སྐབས་ཀྱི་བདེ་བ་ལྷ་མིའི་གོ་འཕང་དོན་དུ་གཉེར་བ་ཙམ་ལས་རྣམ་པར་གྲོལ་བའི་འབྲས་བུ་མི་ཐོབ་པའི་སྐྱོན་དེས་བཅིང་་་བ་ཡིན། ལྟ་སྒོམ་ཟབ་མོའི་ཆོས་ལ་ཡིད་ཆེས་ཀྱི་བརྟན་པ་ཐོབ་པ་དགེ་2་73

ཆོས་གཞན་གྱི་ཡོན་ཏན་མཐོང་ངམ་ཐོས་ཀྱང་ལྟ་སྒོམ་ཟིལ་གྱིས་མི་་་་་་གནོན་པ་ཞིག་དགོས་པ་ཡིན་ནོ། །ཁྱད་པར་དུ་ལྟ་བ་སྟོང་ཉིད་རྟོགས་ཀྱང་སྙིང་རྗེ་གཞན་ནས་་་་་་་་བསྒོམ་དགོས་ཟེར་བའང་ཡོད་ཀྱང་། བདག་གཞན་སོ་སོར་བཅང་བའི་སྙིང་རྗེ་དེ་ཆགས་སྡང་གི་བློ་དང་མ་བྲལ་བས། དེ་འདྲའི་སེམས་བསྐྱེད་ནི་སྨོན་པ་ཙམ་ལས་འཇུག་པ་མི་འོང་བ་ཡིན་ཀྱང་། དེ་དག་གི་རྗེས་སུ་འབྲང་ན་དཔེར་ན་ཆུ་རང་ལ་ཡོད་ཀྱང་རླན་གཞན་ནས་་་་་འབྱུང་དགོས་ཟེར་བ་དང་། དེ་བཞིན་དུ་མེ་རང་ལ་ཡོད་ཀྱང་ཚ་དྲོད་གཞན་ནས་ཚོལ་བ་དང་། རླུང་རང་ཉིད་ཡིན་ཀྱང་བསིལ་གཞན་དུ་རེ་བ་ལྟ་བུའི་ཕྱོགས་སུ་ངེས་པ་ཡིན་ཏེ། འཁོར་འདས་སྟོང་ཉིད་ཆེན་པོ་གཅིག་གི་རང་བཞིན་དུ་ངོ་ཤེས་ཤིང་ངང་རྟོགས་ནས་ངེས་པར་་་་་་ཐག་ཆོད་པ་ནི་འཁོར་འདས་དག་མཉམ་དུ་རོལ་བའི་སྙིང་རྗེ་སྟེ། དེ་ལས་གཞན་པའི་སྙིང་རྗེ་བྱང་ཆུབ་ཀྱི་སེམས་ཟེར་བ་ཞིག་གཞན་ན་་་་་་མེད་དོ། །ལྟ་སྒོམ་གྱི་གནད་དང་སོགས། དགོས་པ་ཡིན། དེ་ལྟར་བླ་མའི་མན་ངག་ལ་བརྟེན་ནས་གཞི་ལྟ་བའི་གནས་ཚུལ་ཇི་བཞིན་དུ་ངོ་་་་་་་་འཕྲོད་ཀྱང་། དེ་ལ་གོམས་འདྲིས་མ་སོང་ཞིང་གོ་བ་ཙམ་དུ་གདེང་བཅས་ཤིང་དེས་ཆོག་སྙམ་ནས་དེ་གར་ཐག་བཅད་དེ། ཡང་སྔར་274

བཞིན་འཁོར་བའི་བྱ་བ་ལ་ཞེན་ཅིང་གཞན་དགྲ་ཕྱོགས་ལ་བཅད་་་་་་་ནས་སྣང་བ་དང་། རང་གཉེན་ཕྱོགས་ལ་བཅད་དེ་ཆགས་པ་སོགས་ཉོན་མོངས་འཁྲུལ་བའི་དབང་དུ་སོང་ནས་སྡིག་པ་མི་དགེ་བའི་ལས་་་སྣ་ཚོགས་ཀྱི་འགོ་བརྩམས་ཏེ། མི་ཚེ་སྡུག་ལ་ཟད་པ་དག་གིས་ཉམས་ལེན་ལ་གདེང་དང་བརྟན་པ་མ་ཐོབ་པས། ལྟ་སྒོམ་ཐམས་ཅད་འཁྲུལ་བ་དང་འཁོར་བའི་བྱ་བྱེད་ཀྱི་ཟིལ་གྱིས་མནན་པ་ནི་ངོ་འཕྲོད་་ཀྱང་གོམས་འདྲིས་མ་བྱས་པ་དེས་ལན་པ་ཡིན་ནོ། །དེ་ལྟར་མ་ཡིན་པར་ལྟ་བ་ཟབ་མོའི་སྟངས་མ་ཤོར་བ་འཁོར་་་་་་་འདས་མཉམ་ཉིད་ཀྱི་རོལ་བར་ཐག་ཆོད་པ་དང་། སྒོམ་པའི་གདངས་མ་ཤོར་བ་རྒྱ་མཚོ་དྭངས་གསལ་གྱི་ཆ་དང་འགྲོགས་པ་ལྟར་་་རིག་གདངས་མངོན་གྱུར་གྱི་ངང་དུ་ཆམ་གྱིས་བཞག་པ་དང་། ཆོས་ཅན་ཆོས་ཉིད་དུ་མ་ཞིག་གི་བར་དུ་ལྟ་བའི་ཕྱོགས་སུ་སྤྱོད་པ་མ་ཤོར་་་པར་སྒོ་གསུམ་གྱི་གནད་འཆོས་ནས་མི་དགེ་བ་དུག་བཞིན་དུ་སྤང་་་་་་དགོས་སོ། །དེ་ལྟར་གྱི་སྤྱོད་པའི་ཕྱོགས་སུ་ལྟ་བ་མི་འཆོལ་བ་ནི།དཔེར་ན་སྡེར་ཆགས་གང་གིས་ཟིལ་གྱིས་མི་གནོན་པ་སེང་གེ་གཡུ་་་་་་རལ་ཅན་གངས་ལ་འགྱིང་བ་ཙམ་གྱིས་སྡེར་ཆགས་ཐམས་ཅད་ཕར་་་་ཟིལ་གྱིས་གནོན་ཅིང་ཚུར་གང་གིས་ཀྱང་ཉེས་མི་ནུས་པ་ལྟར། ལྟ་སྒོམ་ཟབ་མོའི་རྩལ་གསུམ་ལུས་ལ་རྫོགས་པའི་རྣལ་འབྱོར་པས་པར་་་་275

སྣང་བ་ཐམས་ཅད་ལ་རང་དབང་བསྒྱུར་བས་ཟིལ་གྱིས་མནན་ཏེ།རྩོལ་བཅས་ཀྱི་ལམ་ལ་མགོ་མི་འཁོར་བ་དགོས་པ་ཡིན་ནོ། །༢ ཉམས་ཀྱི་གོལ་ས་གསུམ་བཤད་པ།ཉམས་ཀྱི་གོལ་ས་གསུམ་བཤད་པ་ནི། ཉམས་ཀྱི་སྣང་བ་སོགས།ལྟ་བ་ཡིན་ནོ། །ཉམས་ཀྱི་སྣང་བ་ནི་སེམས་དང་ཤེས་རྒྱུད་སྔར་ལྟར་མ་ཡིན་པའི་བདེ་སྣང་འབོལ་ལེ་བ་འབྲལ་མི་ཕོད་པ་ལྟ་བུར་འཆར་་་་་བས་དེར་ཞེན་ནས་བརྟན་པ་ཐོབ་ན་འདོད་ལྷར་འཕེན་པ་དང་།གཟུགས་ཁམས་སུ་འཕེན་པའི་གསལ་ཉམས་སྔར་དང་མི་འདྲ་བའི་་་་་གསལ་སང་ངེ་བ་དང་། མངོན་ཤེས་ཕྲ་མོ་ཡོད་པ་རྣམས་འབྱུང་ཞིང་དེར་ཞེན་ན་གཟུགས་ཁམས་སུ་འཕེན་པ་དང་། གཟུགས་མེད་མུ་བཞིར་འཕེན་པའི་སྟོང་ཉམས་མི་རྟོག་པ་ཁ་ནང་དུ་བསྟན་པའི་ཐོམ་་་ཡོ་རེ་བ་དྲན་མེད་ཤེས་མེད་འཛིན་པ་ཕྲ་བ་བག་ལ་ཉལ་བ་གཉིད་་་་་་མཐུག་ལྟ་བུ་དང་། ལྟ་བ་སྟོང་ཉིད་ལ་རྒྱུས་མེད་ཅིང་སེམས་སྟོང་པའི་རང་བཞིན་དངོས་པོ་མ་གྲུབ་པ་ཙམ་ལ་བློ་ཐག་བཅད་དེ་སྟོང་པའི་་་་་ངང་དུ་རྩེ་གཅིག་ཏུ་འཇོག་པ་ནི་སྲིད་པའི་རྩེ་མོ་དང་། འདུ་ཤེས་མེད་པའི་ལྷ་རུ་འཕེན་པའི་ལྟ་བ་ཡིན་པར་ཤེས་ནས་དེའི་དབང་དུ་མི་བཏང་བར་དེ་དག་གང་བྱུང་ཡང་ཐམས་ཅད་བདེན་མེད་ཉམས་ཀྱི་་་་276

རི་མོར་ཤེས་པའི་ངང་དུ་རིག་པའི་གཏན་སྲིད་ཟིན་པར་བྱེད་དགོས།གཞན་ཡང་ཕྱི་སློང(ལྷོང)སོགས། འགྱུར་བ་ཡིན་ནོ། །གཞན་ཡང་ཕྱི་སློང(ལྷོང)ལྷ་འདྲེའི་ཆོ་འཕྲུལ་ཐན་དང་ལྟས་ངན་ལ་སོགས་་པ་དབང་པོའི་ཡུལ་ལ་ཆོ་འཕྲུལ་སྣ་ཚོགས་འབྱུང་བ་དང་། ལྷ་འདྲེ་མ་རུང་བའི་གཟུགས་སྣ་ཚོགས་སུ་སྣང་བ་དང་། མི་ལམ་གྱི་སྐབས་སུ་གཟུགས་མི་སྡུག་པར་མཐོང་བ་དང་། བསྔངས་སད་འབྱུང་བ་ལ་བརྟེན་ནས་སེམས་དང་བློ་སྙིང་མི་བདེ་བ་སྣ་ཚོགས་འབྱུང་བ་དང་།ཟས་དང་ཁང་ཁྱིམ་དང་བྲེད་སྔངས་ལ་རྐྱེན་བྱས་ནས་ན་ཚ་འབྱུང་བ་་དང་། ས་རྡོ་ཤིང་མཚོན་གྱིས་རེག་པ་ཙམ་ལ་རྐྱེན་བྱས་ཏེ་སོས་དཀའ་བ་དང་། རྨ་དང་མཛེ་དང་ཕོལ་མིག་ལ་སོགས་པ་གློ་བུར་དུ་འབྱུང་བ་ཡིན་ནོ། །ནད་སློང(ལྷོང)ལུས་ཀྱི་ན་ཚ་རླུང་མཁྲིས་བད་ཀུན་ལ་སོགས་པའི་འདུ་བའི་ནད་རིགས་བཞི་བརྒྱ་རྩ་བཞིའི་རྣམ་པར་འབྱུང་ཞིང་། སེམས་ཀྱི་རྩལ་དང་ནུས་སྟོབས་ཐམས་ཅད་ནད་དེའི་ངང་དུ་ཉམས་པ་ལྟར་བརྗོད་མི་ཤེས་པའི་སྡུག་བསྔལ་དང་ཟུག་རྔུ་སྣ་ཚོགས་་་པ་འབྱུང་བ་དང་། གསང་སློང(ལྷོང)སེམས་ཀྱི་བདེ་སྡུག་ནི་སེམས་རང་གི་ཡུལ་དུ་མི་བདེ་བའི་ཆགས་པ་དང་། སྡང་བ་དང་། ཞེན་པ་དང་། སྡུག་བསྔལ་མི་བཟོད་པ་དང་། དགའ་བ་དང་། སྐྱོ་བ་དང་།སྟོང་གསལ་མྱོང་ཞེན་ཅན་དང་། སྟོང་ཧང་ངེ་བ་སྣང་སེམས་གོ་277

འགགས་པ་དང་། མཐོང་ཚོར་ཐམས་ཅད་གནོད་བྱེད་དུ་མངོན་པ་དང་། ཁོང་ཁྲོ་དང་གནོད་སེམས་གྱི་དབང་གིས་གཞན་གྱི་རྒྱུད་དཀྲུགས་ཏེ་རྗེས་སུ་འགྱོད་པ་སྐྱེ་བ་དང་། ང་འདྲ་བའི་རྣལ་འབྱོར་བ་ལྟ་སྒོམ་ཅན་ས་སྟེང་ན་མེད་སྙམ་པའི་ང་རྒྱལ་སྐྱེས་ནས། རང་གིས་བྱ་སྤྱོད་ཅི་བྱས་ཐམས་ཅད་བཟང་པོ་མཛེས་པ་རུ་མངོན་ནས་ལས་་་་་་་་་འཆོལ་ཉོག་ཏུ་སྤྱོད་པ་ལ་སོགས་པའི་སེམས་ལ་བདེ་སྡུག་མ་ངེས་པར་་འབྱུང་བ་ཡིན་ནོ། །དེ་ལ་བདེན་ཞེན་རེ་དོགས་ཀྱི་ངང་བརྟན་པར་གྱུར་ནས་ཉམས་ནད་དུ་སོང་། རྒྱབ་བརྟེན་འདྲེ་རུ་བཟུང་སྟེ། གཏོ་བཅོས་རིམ་གྲོ་སྨན་དཔྱད་ལ་འབད་ཀྱང་ཕན་པ་ཏིལ་འབྲུ་ཙམ་ཡང་་་མེད་པའི་ཁར། ཉམས་ངོ་སྤྲོད་ཀྱི་བྱ་མ་ཤོར་ན་སྨྱོ་འབོག་བརྒྱལ་བ་ལ་སོགས་པས་འཆི་བ་སྲོག་ལ་འབབ་པའི་རྒྱུ་རྐྱེན་དུ་འགྱུར་བ་དང་། གློ་བུར་དུ་དུད་འགྲོ་ལྟར་ཅི་ཡང་མི་ཤེས་པར་འགྱུར་པ་སོགས་འབྱུང་བ་་ཡིན། ཞི་གནས་ཉམས་ཀྱི་གསལ་སྣང་ཙམ་ལ་ལྷ་སྣང་འདྲེ་སྣང་གཞན་རྒྱུད་མཁྱེན་པའི་མངོན་ཤེས་སོགས་མ་ངེས་སྣ་ཚོགས་སུ་འབྱུང་བ་ལ་མངོན་པར་ཞེན་པའི་དབང་དུ་གྱུར་ན་སྒོམ་ཆེན་ཐ་མལ་དུ་་་་་་་འཆོལ་བའི་རྒྱུ་རུ་འགྲོ་བ་ཡིན་ནོ། །དེ་ཐམས་ཅད་ཉམས་རྫུན་པོ་ཆེའི་རང་མཚང་རིག་ཅིང་ཐག་་་་་་་བཅད་ནས་རང་ཡལ་དུ་འགྲོ་བ་ལ་བསླབ་དགོས། དེ་ཡང་བདེ་སྡུག་278

ཉམས་ཀྱི་རི་མོ་གང་ལྟར་ཤར་བའི་ཚེ་ན་བདེན་མེད་དུ་ཤེས་པའི་ངང་ནས་རྣམ་རྟོག་བཀག་པ་ཡང་མ་ཡིན། བསྒྲུབ་པ་ཡང་མ་ཡིན། ཉམས་རྫུན་པོ་ཆེའི་རང་བཞིན་དུ་ཤེས་ནས་ཉམས་ཀྱི་སྣང་བ་རང་ཡལ་ན་་་་་བུན་ནམ་མཁར་ཡལ་བ་ལྟར་འགྲོ་བ་ནི། རྫོགས་ཆེན་ནས། ཉམས་ན་བུན་འདྲ་སྟེ་ཡལ་ནས་འགྲོ། །ཞེས་གསུངས་པ་ལྟར་རོ། །རྣམ་རྟོག་འདི་བཀག་ན་ཆུ་ཀླུང་ཆེན་པོའི་འོལ་ཁ་བཀག་པ་ལྟ་བུ་ཡིན་ཏེ། ཕ་དམ་པས། རྣམ་རྟོག་བཀག་པ་སྤང་ལ་ཆུ་རྡོལ་འདྲ། །བཀག་པས་ཁོག་པར་མི་འདུག་དེང་རི་བ། །ཞེས་དང་། ཨོ་རྒྱན་ཆེན་པོས།བསྒོམ་བརྩིག་ཤེས་པ་མང་ན་ཡང་། །བསྒོམ་བཤིག་ཤེས་པ་ང་ལས་མེད། །ཞེས་སོ། །དྲན་བསམ་གྱི་སྤྲོས་པ་ཐམས་ཅད་དོར་ནས་གཏད་མེད་འཛིན་མེད་ཉིད་དུ་ལ་བཟླ་བ་ནི་གནད་དམ་པ་ཡིན་ནོ། །ཞེས་གསུངས་ཤིང་མི་སྣང་བར་ཡལ་ལོ། །༣ ཡང་དག་པའི་སྤྱོད་ཚུལ་གཞན་བསྟན་པ།ཡང་དག་པའི་སྤྱོད་ཚུལ་གཞན་བསྟན་པ་ནི། ཡང་རེ་ཞིག་གི་ཚེ་རང་སྣང་དོན་གྱི་འོག་མིན་སོགས། མན་ངག་ཡིན་ནོ། །དེ་ཡང་ཀྱེ་བསྐལ་བ་དཔག་ཏུ་མེད་པའི་གོང་རོལ་ནས་ཚོགས་སྨོན་ལས་འཕྲོ་་་་་་་དུས་འཛོམས་པའི་སྐྱེས་བུ་རྣམས་ཀྱིས་རྣམ་པ་ཐམས་ཅད་མཁྱེན་པ་་་་2་79

སངས་རྒྱས་ཀྱི་གོ་འཕང་ལ་བསྒྲོད་པར་འདོད་ན། དུས་དང་རྣམ་པ་ཀུན་ཏུ་བླ་མ་ལ་མོས་གུས། མཆེད་གྲོགས་ལ་བརྩེ་གདུང་དང་དག་སྣང་། སེམས་ཅན་ལ་སྙིང་རྗེ། ཚེ་མི་རྟག་པ་བསྒོམ་པ་དང་བཞི་པོ་ནི་མེད་ཐབས་མེད་པ་ཡིན་པས།(༡) ལམ་གྱི་རྩ་བ་དགེ་བའི་བཤེས་གཉེན་ཁོ་ན་བསྟེན་ནས་སྙིང་པོ་ལེན་པར་བྱ་བ།དང་པོ་ལམ་གྱི་རྩ་བ་དགེ་བའི་བཤེས་གཉེན་ཁོ་ན་བསྟེན་ནས་་་་་སྙིང་པོ་ལེན་པར་བྱ་སྟེ། སྡུད་པ་ལས། བླ་མ་མཁས་པ་རྣམས་ནི་རྟག་ཏུ་བསྟེན་བྱ་སྟེ། ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང་།ནད་པའི་ཚོགས་ཀྱིས་གསོ་ཕྱིར་སྨན་པ་བསྟེན་པ་ལྟར། །གཡེལ་བ་མེད་པར་དགེ་བའི་བཤེས་གཉེན་བསྟེན་པར་བྱ། །ཞེས་གསུངས་པས།དེ་ལ་བསྟེན་བྱའི་བླ་མ་ནི་ཆོས་ཅི་དང་ཅི་སྟོན་པ་ཐམས་ཅད་ཆོས་ཀྱི་་་དབྱིངས་དོན་དམ་པའི་བདེན་པ་འབའ་ཞིག་སེམས་ཏེ་སྟོན་པར་བྱེད་ཅིང་གསལ་བར་བྱེད་པ་དེ་ནི་དགེ་བའི་བཤེས་གཉེན་ལམ་དྲང་པོ་་་་་་ནས་ཁྲིད་པར་བྱ་བ་ཡིན་ནོ། །དེ་ལ་ནང་གསེས་སུ་དབྱེ་ན། དམ་ཚིག་གསལ་བཀྲ་ལས། སྤྱི་དང་འདྲེན་དང་དམ་ཚིག་དབང་། །ཉམས་ཆགས་བསྐང་དང་ཤེས་རྒྱུད་གྲོལ། །མན་ངག་ལུང་གི་སློབ་དཔོན་280

དྲུག ཞེས་གསུངས་པས། བསྟན་པ་སྤྱིའི་བདག་པོར་གྱུར་བ་ཀུན་གྱིས་དམ་པར་བཀུར་ཞིང་བཀའ་དྲིན་ཅུང་ཟད་ཐོབ་པ་སྤྱིའི་སློབ་་་་་་་དཔོན། རབ་བྱུང་གི་མཁན་པོ་ལྟ་བུ་ཆོས་སྒོར་འདྲེན་པའི་སློབ་དཔོན། དམ་ཚིག་འབོག་ཅིང་དབང་བསྐུར་བ་པོ་དམ་ཚིག་དབང་གི་སློབ་དཔོན། ཉེས་ལྟུང་བཤགས་ཡུལ་དུ་གྱུར་བ་ཉམས་ཆགས་སྐོང་བའི་སློབ་དཔོན། ཆོས་འཆད་པ་པོ་ལྟ་བུ་ཤེས་རྒྱུད་གྲོལ་བའི་སློབ་དཔོན། མན་ངག་སྟོན་ཞིང་ལུང་འབོག་པ་པོ་མན་ངག་ལུང་གི་སློབ་དཔོན་ཏེ་དྲུག་ཏུ་བརྗོད་དོ། །བྱེ་བྲག་འདིར་རང་ལ་སྨིན་བྱེད་ཀྱི་དབང་དང་། གྲོལ་བྱེད་ཁྲིད།མན་ངག་ལུང་དང་བཅས་པ་བསྩལ་ཏེ། ནང་དོན་གྱི་ཡེ་ཤེས་གསལ་བར་སྟོན་པ་པོ་ནི་བླ་མ་ཐམས་ཅད་ཀྱི་ངོ་བོ་དེར་འདུས་ཤིང་བརྒྱུད་་་་པ་གཅིག་དྲིལ་དུ་རྫོགས་པ་ཡིན་པས། དེ་ཉིད་ཚུལ་ཇི་ལྟ་བ་བཞིན་དུ་རྒྱུད་ལུང་ཐམས་ཅད་ནས་གསུངས་པ་ལྟར་བསྟེན་ཏེ། སྒོ་གསུམ་ཟོལ་ཟོག་མེད་པའི་ངང་ནས་བླ་མ་ལ་ཅི་མཉེས་བསྒྲུབ་ཅིང་མོས་གུས་རྒྱུན་་ཆད་མེད་པར་བྱེད་པ་གལ་ཆེ་སྟེ། དེ་ལྟ་བུའི་བཀའ་དྲིན་གསུམ་ལྡན་གྱི་བླ་མ་དེ་ཉིད་ཨོ་རྒྱན་ཆེན་པོ་དངོས་ཡིན་སྙམ་པའི་མོས་གུས་གཏིང་ཚུགས་པའི་ངང་ནས། འདུག་པའི་དུས་སུ་བླ་མ་སྤྱི་བོར་བསྒོམ་པ་དང་། འགྲོ་བའི་དུས་སུ་ཕྲག་པ་གཡས་སུ་བསྒོམ། ཉལ་བའི་ཚེ་སྙིང་༧1

གར་བསྒོམ། བཟའ་བཏུང་གི་ཚེ་མགྲིན་པར་བསྒོམ་ནས། གསོལ་བ་འདེབས་པའི་རྟེན། སྐོར་བ་བྱེད་པའི་ཡུལ། རང་རིག་འོད་གསལ་གྱི་ངོ་བོ། ཚོགས་བསགས་པའི་ཞིང་དུ་དམིགས་པ་སྟེ། ཤེས་པ་བཞི་ལྡན་གྱི་ངང་དང་མ་བྲལ་བར་བསྙེན་ཅིང་སྐྱབས་གསོལ་བྱས་པས་ཐུགས་་་་རྒྱུད་རྣམ་པར་མི་རྟོག་པའི་ཡེ་ཤེས་བཙན་ཐབས་སུ་འཕོ་བ་ཡིན་ཏེ།འབྲི་གོང་སྐྱོབ་པ་རིན་པོ་ཆེས། བླ་མ་སྐུ་བཞིའི་གངས་རི་ལ། །མོས་གུས་ཀྱི་ཉི་མ་མ་ཤར་ན། །བྱིན་རླབས་ཀྱི་ཆུ་རྒྱུན་མི་འབེབས་པས། །སེམས་མོས་གུས་འདི་ལ་ནན་ཏན་མཛོད། །ཅེས་གསུངས་པས། དེ་ལྟར་རྡོ་རྗེའི་བླ་མ་དམ་པ་བསྒོམ་པ་དང་གསོལ་འདེབས་དབང་ལེན་་་ཐུགས་ཡིད་བསྲེ་བ་སོགས་ནི་ལམ་བསྐྱེད་རྫོགས་ཐམས་ཅད་ཀྱི་སྨིན་་་་སོ། མཆོག་དང་ཐུན་མོང་གི་དངོས་གྲུབ་མ་ལུས་པ་གཅིག་ཆར་དུ་ཐོབ་པར་བྱེད་པའི་ཉེ་ལམ་ཟབ་མོ་རྨད་དུ་བྱུང་བ་ཡིན་ཏེ། ཨ་ཏི་བཀོད་པ་ཆེན་པོ་ལས། གང་གི་ལྷ་སྐུ་འབུམ་ཕྲག་བསྒོམ་པ་ལས། །བླ་མ་རང་སེམས་དཀྱིལ་དུ་ཤར་བ་མཆོག །ཅེས་དང་། གྱེས་གསུམ་སངས་རྒྱས་བསྙེན་པ་བས། །བླ་མ་བསྙེན་པ་འབུམ་ཆར་མིན། །མདོར་ན་སྐད་ཅིག་ཙམ་ཡང་བླ་མའི་ཐུགས་མི་དགྱེས་པའི་བྱ་བ་མི་་་་་བྱེད་ཅིང་མཉེས་པ་གསུམ་གྱི་སྒོ་ནས་ཅི་གསུངས་ཀྱི་བཀའ་ལ་ཉན་་་་་་ཞིང་། ཅི་དགྱེས་པའི་སྒོ་ནས་ཐུགས་མཉེས་པར་བྱས་ན། སྔར་བྱས་282

ཀྱི་ལས་ཉོན་བག་ཆགས་ཐམས་ཅད་དག་པར་བྱེད་པ་དང་། བསོད་ནམས་དང་ཡེ་ཤེས་ཀྱི་ཚོགས་གཉིས་རྒྱ་མཚོ་ལྟ་བུའི་སྒོ་སྐད་ཅིག་ལ་་་་་འ་དུམ་པར་བྱེད་པ་ཡིན་ནོ། །དེ་ཡང་རབ་སྒྲུབ་པའི་ཞབས་ཏོག་གིས་སྒྲུབ་བརྒྱུད་ཀྱི་བསྟན་པ་ཚུགས་པ་དང་། འབྲིང་ལུས་ངག་གི་ཞབས་ཏོག་གིས་སྒོ་གསུམ་གྱི་སྒྲིབ་པ་སྦྱོང་ནུས་པ་ཙམ་དང་། ཐ་མ་ཟང་ཟིང་གི་མཉེས་པས་ཚོགས་གཉིས་ཀྱི་བྲེ་ཁ་གང་བ་ཞིག་བྱ་སྟེ། དམ་ཚིག་མཆོག་གི་རྒྱུད་ལས། དངོས་གྲུབ་འདོད་པའི་དད་པ་ཅན། །དངོས་གྲུབ་བླ་མ་མཉེས་ལས་བྱུང་། །ཞེས་སོ། །བླ་མ་མ་མཉེས་པའི་ཉེས་པ་ནི། སྒྱུ་འཕྲུལ་དྲྭ་བ་ལས། བླ་མ་ལ་ནི་སྨོད་པ་དང་། །ཐུགས་དཀྲུགས་པ་ཡིས་ཉེས་པ་ནི། །ཕྱི་ཡི་རྒྱ་མཚོ་ཆེན་པོ་ལ། །ཆུ་དེ་སྐྲ་ཡིས་གཏོར་ནུས་པ། །དེ་ཡི་ཚད་དུ་སྡུག་བསྔལ་མྱོང་། །རྡོ་རྗེའི་དམྱལ་བར་གྲགས་པ་ཡིན། །ཞེས་སོ། །བཤགས་པའི་ཐབས་ནི། རང་ཤར་ལས། སློབ་དཔོན་དམ་ཚིག་ལས་ཉམས་ན། །ཚོགས་ཀྱི་འཁོར་ལོ་རྒྱ་ཆེན་བྱ། །རྡོ་རྗེའི་མཆེད་ལ་དེ་བཞིན་ནོ། །སློབ་དཔོན་མཉེས་པའི་རྫས་ཀྱིས་མཆོད། །འབྱོར་ཚོགས་ཅི་ཡོད་འཕགས་པ་མཆོད། །ཅེས་གསུངས་པས། ཚོགས་ཀྱི་འཁོར་ལོ་དང་མར་མེ་སོགས་ཀྱིས་བསྐང་ནས་ཅི་མཉེས་པས་མཆོད་ཅིང་བཤགས་པར་བྱའོ།།ལུས་ཀྱིས་ཉེས་ན་བླ་མའི་དོན་དུ་ལུས་བཀོལ་ནས་གསོལ། ངག་གིས་283

ཉེས་ན་བླ་མའི་ཡོན་ཏན་ཕྱོགས་བཅུར་བསྒྲགས་པ་དང་། ཡིད་ཀྱིས་ཉེས་ན་མོས་གུས་ཡོན་ཏན་བསམ་པ་ཏིང་འཛིན་བསྒོམ་པ་སོགས་་་་་་་གཙོ་བོ་ཡིན་ནོ། །ཉེས་པ་བཤགས་པའི་ཚད་ནི། མོས་པ་ལོག་པ་དང་བརྙས་པའི་གྲངས་བདུན་ནམ་བཅུ་ཙམ་བཤགས་པས་འདག་ཅིང་ལོ་གྲངས་་་་་་་་་འདས་ན་མི་འདག་སྟེ། དམ་ཚིག་བཀོད་པ་ལས། གལ་ཏེ་བླ་མར་ཉེས་པའི་མིས། །ལན་གྲངས་བདུན་ནམ་བཅུ་དག་ལ། །འགྱོད་པ་བྱས་ཏེ་བཤགས་པས་འབྱང་། །རང་ལོ་འདས་ནས་བཤགས་པའི་ཡུལ། །རྡོ་རྗེ་སེམས་དཔའི་བཀས་མ་གནང་། །ཞེས་གསུངས་པས།དུས་ཐམས་ཅད་དུ་བླ་མའི་འཁྲུལ་བ་མི་རྟོག་ཅིང་ཡོན་ཏན་དྲན་པར་་བྱས་ལ་ནད་པས་སྨན་པ་བསྟེན་པ་ལྟར་འཁོར་བའི་གཅོང་ནད་ལས་་་ཐར་བའི་དོན་དུ་ལུས་ངག་ཡིད་གསུམ་གུས་པས་གཡོ་ཟོལ་མེད་པར་་་སྲི་ཞུ་དང་ཕུ་དུད་བྱ། གྲུ་འདོད་པས་མཉན་པ་བསྟེན་པ་ལྟར་འཁོར་བ་སྡུག་བསྔལ་གྱི་ཆུ་བོ་ལས་བརྒལ་པའི་ཕྱིར་རྟག་ཏུ་ཅི་གསུངས་་་་་་་་འཛིན་པ་དང་། ཚོང་པས་དེད་དཔོན་བསྟེན་པ་ལྟར་ཐར་བ་འདོད་པས་ལམ་ཡང་དག་པ་བླ་མའི་ཐུགས་ཟིན་པར་བྱེད་ཅིང་ཟོལ་ཟོག་་་་་་མེད་པར་དཀོན་མཆོག་དགུ་སྤྲུགས་ཀྱི་ངོ་བོར་ཤེས་ནས་མི་འགྱུར་་་་་་་བའི་དད་པ་ཆེན་པོས་བསྟེན་པར་བྱ་སྟེ། སྒྲ་ཐལ་འགྱུར་ལས། བསྟེན་284

པ་དེ་ཡི་ཡོན་ཏན་ནི། །དཔག་བསམ་ཤིང་དང་ཡིད་བཞིན་ནོར། །འདོད་འཇོའི་བ་དང་འདྲ་བ་ལས། །ཡོན་ཏན་དཔག་ཏུ་མེད་པ་ཐོབ།།དེ་ལ་དམིགས་ཏེ་བླ་མ་བསྟེན། །འཁོར་བའི་གཡུལ་ངོ་བཟློག་ཕྱིར་རོ།།ཞེས་སོ། །(༢) མཆེད་གྲོགས་ལ་བརྩེ་གདུང་དང་དག་སྣང་སྦྱང་བ།གཉིས་པ་མཆེད་གྲོགས་ལ་བརྩེ་གདུང་དང་དག་སྣང་སྦྱང་བ་ནི།རྡོ་རྗེའི་མཆེད་ལའང་ནང་གསེས་ཀྱིས་དབྱེ་ན། བདེ་གཤེགས་སྙིང་པོས་ཁྱབ་པ་སྤྱིའི་མཆེད། སངས་རྒྱས་བསྟན་ལ་ཞུགས་ཚད་རིང་བའི་མཆེད། རྡོ་རྗེ་ཐེག་པའི་སྒོར་ཞུགས་ཉེ་བའི་མཆེད། བླ་མ་གཅིག་གིས་བསྡུས་པ་ཕ་གཅིག་ལྟ་བུའི་སྤུན། དཀྱིལ་འཁོར་གཅིག་གིས་བསྡུས་པ་མ་གཅིག་ལྟ་བུའི་སྤུན། བླ་མ་དཀྱིལ་འཁོར་གཅིག་ལ་བརྟེན་པ་ནི།འདྲེས་པའི་མཆེད་ལྕམ་མཚེ་མ་ལྟ་བུ་ཡིན། དེ་དག་ལ་བརྩེ་གདུང་དང་བྱམས་ཚུལ་ཡང་རྟག་ཏུ་མི་འབྲལ་ཞིང་། ཕན་འདོགས་པའི་ལྷག་བསམ་ཁོ་ན་རྒྱུན་ཆད་མེད་པར་བྱ་དགོས་ཏེ། མཐར་ཐུག་བྱང་ཆུབ་མ་ཐོབ་ཀྱི་བར་དུ་འགྲོགས་དགོས་པས། བརྩེ་གདུང་དང་དམ་ཚིག་ཉམས་ན་གནས་མིན་དུ་འཕྱན་པར་འགྱུར་བས། དེས་ན་བརྩེ་གདུང་དང་དམ་ཚིག་ལ་བརྩོན་ཞིང་དཔའ་བོ་དང་མཁའ་འགྲོའི་རང་285

བཞིན་དུ་དད་པ་དང་དག་སྣང་རྒྱུན་མི་འཆད་པར་སྦྱང་དགོས་པ་་་་་་ཡིན་ནོ། །(༣) སེམས་ཅན་ལ་སྙིང་རྗེ་བསྒོམ་པ།གསུམ་པ་སེམས་ཅན་ལ་སྙིང་རྗེ་བསྒོམ་པ་ནི། ཁམས་གསུམ་སེམས་ཅན་ཐམས་ཅད་ཕ་མར་མ་གྱུར་པ་གཅིག་ཀྱང་མེད་པས། དེ་དག་ཐམས་ཅད་བཟོད་མེད་སྡུག་བསྔལ་གྱི་ཁྲི་མུན་དུ་ཐང་གཅིག་་་་་་་ཙམ་ཡང་བདེ་བའི་གོ་སྐབས་མེད་པ་སྡུག་བསྔལ་གྱིས་རྟག་ཏུ་མནར་་་བ་ལ་སྙིང་རྗེ་གདུང་ཤུགས་དྲག་པོའི་སྒོ་ནས་ཐར་བ་དང་ཐམས་ཅད་་མཁྱེན་པའི་གོ་འཕང་དོན་དུ་གཉེར་ནས་བསྒྲུབ་དགོས། དེས་ན་བྱམས་སྙིང་རྗེ་བྱང་ཆུབ་ཀྱི་སེམས་གསུམ་པོ་འདི་དང་བྲལ་ཕན་ཆད་་་གཞན་ལམ་ཟབ་མོ་ཇི་ལྟ་བུ་ཞིག་བསྒོམས་ཀྱང་སངས་རྒྱས་ཐོབ་པར་་་མ་གསུངས་པས། འདི་གསུམ་ལམ་གང་བསྒྲུབ་པའི་གཞུང་ཤིང་ཡིན་པར་ཤེས་ནས་ཚུལ་བཞིན་དུ་ཉམས་སུ་བླང་དགོས་སོ། །(༤) འདུས་བྱས་མི་རྟག་པ་བསྒོམ་པ།བཞི་བ་འདུས་བྱས་མི་རྟག་པ་བསྒོམ་པ་ནི། འདུས་བྱས་ཐམས་ཅད་མི་རྟག་པའི་ངང་ཚུལ་ལ་རྟག་ཏུ་བསམ་ནས་སྐྱེས་པའི་ནང་བར་་286

ནས་འཆི་བའི་རང་བཞིན་ལས་མ་འདས་པ་དང་། དེའང་ནམ་འཆི་ཆ་མེད་དང་འཆི་རྐྱེན་ལ་ངེས་པ་མེད་པ་སོགས་མི་རྟག་པའི་ཚུལ་སྣ་་་་ཚོགས་ལ་བསམ་ནས། འཆི་བ་སྙིང་ནས་དྲན་ཞིང་དུས་རྣམས་ཀུན་ཏུ་རྣམ་གཡེང་དང་ལེ་ལོའི་དབང་དུ་སྐད་ཅིག་ཙམ་ཡང་མི་བཏང་་་་་་བར་སྒོ་གསུམ་དལ་མེད་དུ་ཆོས་ལ་འབད་དགོས། ད་ལྟ་ཆོས་བསྒྲུབ་པའི་རང་དབང་དང་ལྡན་ཞིང་སྤང་བླང་གི་མིག་དང་ལྡན་པའི་དུས་་་འདིར་འཆི་ཆོས་གཤའ་མ་ཞིག་བསྒྲུབ་མ་ནུས་ན་ནམ་ཞིག་འཆི་ནད་་་ཀྱིས་ཐེབས་ཚེ་བསྒྲུབ་ལོང་མེད་པ་ཡིན་པས་དེ་ཤེས་པར་བྱས་ཏེ།འཁོར་བའི་བྱ་བ་བཏང་ནས་བྱར་མེད་ཀྱི་ངང་དུ་གནས་པར་བྱ་བ་་་་་རྣམས་ནི་དམ་པའི་ཆོས་ཐམས་ཅད་ཀྱི་ཡང་སྙིང་བླ་ན་མེད་པ་ཡིན་ནོ།གདམས་ངག་ཆུད་ཟོས་སུ་མི་བཏང་བ་བླ་མ་དམ་པའི་ཞབས་ཏོགདམ་ཚིག་ལ་མངོན་ལྐོག་མེད་པ་ལྷ་དང་སྲུང་མའི་བླ་རྡོ། མི་ཚེ་ཆོས་ལ་དྲིལ་བ་འཆི་དུས་བློ་ལྷག་མེད་པའི་གནད་གསུམ་ཡིན་ནོ། །དམ་ཚིག་དང་སྡོམ་པ་སྲོག་ལྟར་བསྲུང་བ་སྒོམ་ཅན་ཐ་མལ་དུ་མི་འཆོལ་་་་་བའི་གནད་དང་། སྒོ་ལྔར་ཤར་བའི་འདོད་ཡོན་གྱི་ལོངས་སྤྱོད་ཐམས་ཅད་ཀྱང་མདང་གསུམ་གྱི་རྨི་ལམ་བཞིན་དུ་ཤེས་ནས། ཟས་ལ་མང་ཉུང་མེད་པ་སྲོག་འཚོ་ཙམ་དང་། གོས་ལ་ཡག་རྩོག(བཙོག)མེད་པ་ལྷག་སྐྱོབ་ཙམ་གྱིས་ཆོག་ཤེས་བསྟེན་པ་ནི་ཡུལ་ངན་དུ་མགོ་མི་287

འཁོར་བའི་གདམས་པ་དང་། འཁོར་བའི་བྱ་བ་ལ་སྙིང་པོ་ཏིལ་འབྲུ་ཙམ་ཡང་མེད་པར་ཤེས་ནས་དགྲ་འདུལ་གཉེན་སྐྱོང་སོགས་ཆགས་་་་་སྡང་གི་ཞེན་པ་གཅོད་པ་དང་། འཇིག་རྟེན་གྱི་བྱ་བ་ལ་ཚར་དུས་དང་འགྲུབ་དུས་མེད་པ་སྤོས་རྒྱའི་རི་མོ་ལྟ་བུར་ཟད་མཐའ་མེད་པ་་་་་ཡིན་པར་ཤེས་པར་བྱས་ནས་ཆོས་སང་བྱེད་དང་གནང་བྱེད་ཀྱི་ངང་་་དུ་མི་ཚེ་མི་གཟད་པར་བློ་སྣ་ནང་ནས་བསྟུངས་ཏེ། མྱུར་དུ་སྙིང་པོའི་བསྒྲུབ་པ་ལ་བརྩོན་པ་ནི་བྱ་བ་ངན་པའི་མཐའ་སྡུད་པའི་མན་ངག་་་་་ཡིན་ནོ། །ཁོས་འཁོར་བའི་བྱ་བ་ཟིན་མཐར་ཆོས་བྱེད་བསམ་པ་བསོགས་ནས་ཆོས་མ་བསྒྲུབ་པའི་གོང་ནས་བདུད་འགྲུབ་པ་ཡིན་པས།དེ་ལྟར་མི་བྱེད་པར་ཆོས་སྒོར་ཞུགས་ཕན་ཆད་ཤི་བའི་མཐར་མ་ཐུག་་གི་བར་དུ་ཐང་ལྷོད་མེད་པར་སྒོ་གསུམ་བག་མེད་ཆོས་མ་ཡིན་པའི་་་་་དབང་དུ་སྐད་ཅིག་ཀྱང་མི་གཏོང་བར་ཉིན་མཚན་བར་མེད་པར་ཀ་་་དག་དང་ལྷུན་གྲུབ་ཀྱི་ཉམས་ལེན་ལ་རྩེ་གཅིག་ཏུ་གཞོལ་ནས་བསྒྲུབ་་་ཚུགས་འཛིན་ཅིང་སྙིང་རུས་དང་སྡུག་སྲན་བསྐྱེད་པ་གལ་ཤིན་ཏུ་ཆེ་་་བ་ཡིན་ནོ། །དེ་ལྟར་མི་ཚེ་ཆོས་ལ་དྲིལ་བ་ཕོ་རབ་དང་། ཕྱེད་ཀ་ཆོས་ལ་དྲིལ་བ་ཕོ་འབྲིང་། ཐ་མས་ཀྱང་ཟླ་ཤས་གཅིག་ལ་བསྒོམ་དགོས། དེ་ཙམ་ཡང་མི་བསྒོམ་པ་ནི་སྐྱེ་བོ་ཀླད་མེད་སྙིང་སྟོང་འདི་ཕྱིའི་མདོ་མེད་སྐལ་288

ཆད་ཡིན་ནོ། །བདག་གི་ད་སྔ་ཡན་ཆད་ཀྱི་མི་ཚེ་སྟོང་ཟད་དུ་སོང་བ་ལ་ལྟོས་དང་། ད་ཚེ་མཇུག་སྤྲིན་བར་གྱི་ཉི་ཞུར་ལྟ་བུ་འདི་ལ་ཐར་བའི་ལམ་སྣ་ཞིག་མ་ཟིན་ན་དལ་འབྱོར་གྱི་མི་ལུས་ཡང་ཡང་མི་ཐོབ།མཚན་ལྡན་གྱི་བླ་མ་དང་མཇལ་དཀའ། ཟབ་ཆོས་ཀྱི་གདམས་ངག་དང་འཕྲད་དཀའ་བའི་ཚུལ་ལ་རྟོག་དཔྱོད་ཞིབ་ཏུ་ཐོངས་དང་།གདམས་ངག་ཟག་ཏུ་མི་འཇུག་པ་མཚན་ལྡན་གྱི་བླ་མས་མི་ཁྲེལ་བ།དམ་ཚིག་ལ་མངོན་ལྐོག་མེད་པ་ལྷ་དང་སྲུང་མས་མི་ཁྲེལ་བ། མི་ཚེ་ཆོས་ལ་དྲིལ་བ་འཆི་དུས་བློ་ལྷག་མེད་པ་རང་གིས་རང་མི་ཁྲེལ་བ་་་་་་དགོས། ད་ལྟ་ལུགས་གཉིས་གང་ཐད་ནས་ཆེ་དྲག་ཐོབ་ཐང་ལོངས་སྤྱོད་དང་ལྡན་ཡང་ང་རྒྱལ་གྱི་དཔའ་ཆོམ་ཞིང་མཛེ་བོ་བཞིན་དུ་་་་་་་་དམན་ས་འཛིན་དགོས། ཡུལ་ངན་དང་རྐྱེན་ངན་ཐོག་ཏུ་བབ་ནས་སྡུག་བསྔལ་ཅི་བྱུང་ཡང་སེམས་ཀྱི་དཔའ་མི་ཞུམ་པར་ཐམས་ཅད་སྒྱུ་་་མ་དང་མི་ལམ་ལྟ་བུར་ཤེས་པའི་ངང་ནས་སྨྱོན་པ་འུར་ལངས་པ་ལྟ་་་་བུ་ཞིག་དགོས། ཡང་ལ་ལ་ཞིག་གིས་ཁྱིམ་ཆུང་སྤངས་ནས་ཡུལ་གཞན་དུ་ཕྱིན་ཏེ་རི་ཁྲོད་པ་ཡིན་སྐད་ནས་རྫུན་དང་གཡོ་སྒྱུས་གཞན་་མགོ་སྐོར་བཞིན་ཁྱིམ་ཆེན་བཟུང་ནས་འཁོར་བའི་བྱ་བྱེད་ལོག་ལམ་་་་ལ་དུས་འདའ་ནས་འདུག་པ་ནི་ཤིན་ཏུ་ཕུང་ཆེ་བ་ཡིན་ཏེ། རྗེ་མི་ལས། ཆོས་པས་རི་ཁྲོད་མ་ཟིན་ན། །ཕུང་ལ་དེ་ལས་ཆེ་བ་མེད། །289

གསུངས་པ་ལྟར་རོ། །ཡང་འགའ་ཞིག་གིས་བླ་རྒན་གྱི་ལུས་འཛིན་ནས་གཤིན་འདྲེན་གསོན་སྐྱབས་ཀྱི་ནུས་པ་ཞིག་ཡོད་པར་ཟློསས་ཏེ།གཤིན་པོའི་རོ་དོམ་སོགས་ཀྱི་གླ་རྔན་ལ་སྤྱོད་བཞིན་མི་ཚེ་དེར་གཟད་་ནས་དགེ་བར་རློསས་པ་ནི། ཐོབ་ཀྱིས་ལེན་པའི་བླ་མ་དང་། ཐབས་ཀྱིས་ལེན་པའི་ཇག་པ་གཉིས། བསམ་སྤྱོད་མཐུན་པས་ཤིན་ཏུ་སྙིང་རྗེ་བའི་ཡུལ་དུ་གྱུར་བ་ཡིན། དེ་ཕྱིར་རང་ཚོད་རང་གིས་བཟུང་ནས་ཕྱི་མའི་དོན་ཆེན་བསྒྲུབ་པར་མྱུར་དུ་བརྩོན་དགོས་སོ། །བཞི། མཐར་ཐུག་འབྲས་བུ་གཏན་གྲོལ་གྱི་ས་ལ་ཕྱིན་ཚུལ།༡ འབྲས་བུ་གཏན་གྲོལ་གྱི་ས་ལ་ཟིན་ཚུལ་དངོསབཤདཔ།བཞི་བ་མཐར་ཐུག་འབྲས་བུ་གཏན་གྲོལ་གྱི་ས་ལ་ཕྱིན་ཚུལ་ནི།དང་པོ་བསླབ་པ་ལ་སོགས། སངས་རྒྱས་པ་ཡིན་ནོ། །དང་པོ་མཚན་ཉིད་དང་ལྡན་པའི་རྡོ་རྗེའི་བླ་མ་དམ་པ་བསྟེན་ཏེ་གང་ཉམས་སུ་བླང་བྱའི་དོན་དེ་མ་ནོར་བར་བསླབ་པ་ལ་བརྟེན་ནས་ཐོས་པའི་ཤེས་རབ་་ཀྱི་སྒོ་ནས་ཤེས། བར་དུ་བརྟགས་ཤིང་དཔྱད་པས་རང་རྒྱུད་ལ་མྱོང་བ་ཐོན་པའི་ཚུལ་དུ་བསམ་པའི་ཤེས་རབ་ཀྱི་སྒོ་ནས་རྟོགས། ཐ་མ་290

རྟོགས་པའི་དེ་ཉིད་གོམས་འདྲིས་ཀྱི་སྒོ་ནས་མི་འགྱུར་བའི་གདེང་་་་་་་བཞིའི་གྲོལ་ཚད་མཐར་འཁྱོལ་བ་ཞིག་བྱེད་དགོས་པ་ཡིན། དེ་ལྟར་མ་ཡིན་པར་ཤེས་པ་དང་རྟོགས་པ་ཙམ་གྱིས་གྲོལ་བ་མི་ཐོབ་པའི་ཚུལ་ནི། དཔེར་ན་ཟས་རི་རབ་ཙམ་ཡོད་ཀྱང་མ་ཟོས་ན་མི་འགྲང་བ་ལྟ་བུ་ཡིན་པས་བྱ་བ་དགུ་སྤྲུགས་སུ་བཏང་ནས་བསྒོམ་པའི་ཤེས་རབ་ཀྱི་་སྟོབས་ཀྱིས་རང་ཐོག་ཏུ་བརྟན་པ་ཐོབ་པ་ནི། དཔེར་ན་ནམ་ལངས་ཚེ་མུན་པ་མི་འབྱུང་བ་ལྟ་བུར། རིག་པ་ཁྱབ་བརྡལ་ནམ་མཁའི་འཁོར་ལུག་ཏུ་རྒྱ་མ་ཆད་པའི་དུས་སུ་རིག་པ་རང་ཐོག་ཏུ་རང་གདེང་ཐོབ་པ་ཡིན་ཏེ། ད་དུང་དེ་ཙམ་གྱིས་སངས་རྒྱ་བར་མི་འགྱུར་བས།ཆོས་ཅན་གྱི་སྣང་བ་ཆོས་ཉིད་ཀྱི་རང་བཞིན་དུ་གོ་འཕོས་ཏེ། འཁོར་བའི་གཞི་རྩ་སྟོངས། གཉིས་འཛིན་གྱི་ཞེན་པ་ཐད་ཀུར་གྲོལ་ནས་བདག་གཞན་གྱི་སྣང་བ་དབྱིངས་སུ་ཞིག་སྟེ་ཆགས་སྣང་རེ་དོགས་ཀྱི་་་འཛིན་པ་ཞིག མ་རིག་པ་གཞི་ལས་སངས་ནས་ཆོས་ཉིད་ཀྱི་སྤྱན་ཐོབ། བདག་འཛིན་གྱི་རྩ་བ་ཆོད་པས་འཛིན་པའི་སེམས་ཟད།གཟུང་འཛིན་གྱི་ཟེ་ཐག་སྙིང་ག་ནས་ཆད་པས་གཟུང་བའི་ཡུལ་ཟད།གཉིས་སྣང་གི་རྟོག་པ་ཟད་པས་འཁོར་འདས་དག་མཉམ་དུ་བརྡལ་་་་བའོ། །འདིའི་དུས་སུ་ལུས་དུར་ཁྲོད་ཀྱི་མི་རོ་ལྟ་བུ་སྲོག་གཅོད་ཀྱི་གཤེད་མ་བརྒྱས་བསྐོར་ཀྱང་ཡ་ང་དང་བག་ཚ་མེད། ངག་བྲག་ཆའི་291

སྒྲ་བཞིན་གཞན་གྱི་རྗེས་སུ་ཟློ་བ་ལས་ངག་རླུང་རང་མལ་དུ་ཞེན་པའི་འགྱུ་ཆ་རང་སར་གྲོལ། སེམས་འཇའ་ཚོན་ནམ་མཁར་ཡལ་བ་ལྟར་ཆོས་ཅན་གྱི་སྣང་བ་ཆོས་ཉིད་དུ་ཟད་ནས་འཁོར་བའི་སྣང་སེམས་ཀྱི་་དྲི་ཙམ་ཡང་མེད་པར་ཆོས་དབྱིངས་ཀུན་ནས་ཟླུམ་པ་ཆེན་པོ་ཀ་དག་་སྤྲོས་པ་དང་བྲལ་བའི་ངང་དུ་འབྱམས་ཀླས་པ་ནི་གྲོལ་བའི་ས་རུ་་་་་་་ཕེབས་པ་ཡིན། དེའི་ཚེ་ཚད་གསུམ་ནི། རབ་ཀྱིས་མི་ལམ་འོད་གསལ་དུ་དག་ནས་ཉིན་མཚན་འོད་གསལ་འཁོར་ཡུག་ཏུ་འདྲེས་པ་དང་།འབྲིང་གིས་རྨི་ལམ་རྨི་ལམ་དུ་ངོ་ཤེས་ནས་སྤྲུལ་བསྒྱུར་སོགས་བྱེད་་་་་་ནུས་པ་དང་། ཐ་མས་མི་ལམ་ངན་གོམས་ཀྱི་རྒྱུན་ཆད་ནས། ལྷ་དང་ཞིང་ཁམས་མཐོང་བ། དཀྱིལ་འཁོར་འདྲི་བ། གཞན་ལ་དབང་སྐུར་ཆོས་སྟོན་སོགས་བྱེད་པའི་མི་ལམ་བཟང་པོ་ཤ་སྟག་ལས་བག་ཆགས་་་ངན་པའི་རྒྱུན་ཆད་པའོ། །འགའ་ཞིག་གིས་ང་ཆོས་ཉིད་ཟད་པ་ཡིན་ཟེར་བ་དེ་ཆོས་ཅན་་་་་ཡིན་ཏེ། ཆོས་ཉིད་མ་ཟད་པའི་མཚང་རྡོལ་བ་ཡིན། འགའ་ཞིག་གིས་ང་ལ་ཆགས་ཞེན་འཛིན་པ་མེད་ཀྱང་ཡོད་ཚུལ་བྱས་པ་ཡིན་ཟེར་བ་་་་་ཡོད་དེ། མེད་ལ་ཡོད་ཚུལ་བྱེད་པའི་ཟོབ་རྫུན་མཁན་དེ་མ་ཟད་པ་ཡིན་པས། མཁས་པ་ཡོན་ཏན་ཅན་རྣམས་ཀྱིས་ལུང་རིགས་ཀྱིས་རྒོལ་བ་འབྱུང་བ་ཡིན། འགྱུར་བ་མེད་པའི་དོན་གཤིས་ཐོག་ཏུ་ཕེབས་292

པའི་ཚེ་ན་ཡང་། ད་དུང་ཤེས་སྒྲིབ་ཕྲ་བའི་ཕྲ་བ་ཡོད་པའི་སྟོབས་ཀྱིས་བར་བར་མཁའ་ལ་གློག་འཁྱུག་པ་ལྟར་དུ་རང་ལུས་ལག་སོར་་་་་་བཀྲམ་པ་ལྟར་སྣང་ནས་སྔར་བཞིན་དུ་གཏམ་བརྗོད་པ་སོགས་བྱེད་་་་པར་འགྱུར་བ་ཡིན། དེ་ནས་དབང་པོ་རབ་ཞག་བདུན། འབྲིང་ཟླ་དྲུག ཐ་མ་ཡང་ལོ་གཅིག་ནས་ཤེས་སྒྲིབ་ཕྲ་བའི་ཕྲ་བ་ཡུལ་མེད་དུ་སངས་ནས་ཇི་ལྟ་བ་མཁྱེན་པའི་ཡེ་ཤེས་ཀྱིས་གཞི་ལ་དབང་བསྒྱུར།ཇི་སྙེད་པ་གཟིགས་པའི་ཡེ་ཤེས་ཀྱིས་ལམ་ལ་དབང་བསྒྱུར་ནས། ངོ་བོ་སྟོང་པ་ཆོས་སྐུ། རང་བཞིན་འགགས་པ་མེད་པའི་ལྷུན་གྲུབ་ཆེན་པོ་ལོངས་སྐུ། ཐུགས་རྗེ་ཀུན་ཁྱབ་ཀྱི་འཆར་སྒོ་མ་འགགས་པ་སྤྲུལ་སྐུ་སྟེ། སྐུ་གསུམ་མཉམ་བརྡལ་གྱི་ཀློང་ཆེན་པོར་རང་དོན་དུ་ཆོས་སྐུའི་གོ་འཕང་མངོན་དུ་བྱས་ནས་སངས་རྒྱས། གཞན་དོན་དུ་གཟུགས་ཀྱི་སྐུས་ཁམས་གསུམ་འཁོར་བ་མ་སྟོང་གི་བར་དུ་དབྱིངས་ཀྱི་ལོངས་སྐུ་་་ཆེན་པོར་བཞེངས་ན། དེ་ལས་ཕྱེད་སྤྲུལ་ལོངས་སྐུ་དང་། འགྲོ་འདུལ་ཐུབ་པ་དྲུག་དང་། མཆོག་གི་སྤྲུལ་སྐུ་མཛད་པ་བཅུ་གཉིས་ཀྱི་སྒོ་ནས་སངས་རྒྱས་པའི་ཚུལ་བསྟན་པ་ཤཱཀྱ་ཐུབ་པ་ལྟ་བུ་དང་། གཞན་ཡང་བཟོ་སྤྲུལ་སྐུ། སྐྱེ་བ་སྤྲུལ་སྐུ། བེམ་པོ་སྤྲུལ་སྐུ་སོགས་གང་ལ་གང་འདུལ་དུ་སྟོན་ཅིང་འགྲོ་བའི་དོན་རྒྱ་ཆེར་འབྱུང་ནུས་པའི་དོན་་་་་་་་་གཉིས་མཐར་ཕྱིན་གྱི་སངས་རྒྱས་མངོན་དུ་མཛད་པའོ། །དེ་ལྟ་བུའི་293

རྣལ་འབྱོར་པ་དེ་འདས་པའི་དུས་སུ་འོད་རྣམ་པ་གཉིས་འཁྲིགས་པ།ཉི་ཟླ་སྒྲ་གཅན་གྱི་ཁར་ཚུད་པ་དང་། ས་རྣམ་པ་དྲུག་ཏུ་གཡོ་བ། སྒྲ་རྣམ་པ་ལྔ་འུར་བ་སོགས་ཕྱིའི་རྟགས་དང་། ནང་རྟགས་སུ་གདུང་དང་རིང་བསྲེལ་སྐུ་རྣམ་པ་གཉིས་སོགས་འབྱུང་ནས་སངས་རྒྱས་པའི་རྟགས་མཚན་མ་ཚང་བ་མེད་པར་བྱུང་བ་ནི་མངོན་པར་རྫོགས་པར་་་སངས་རྒྱས་པ་ཡིན་ཏེ། སྐུ་གདུང་འབར་བ་ལས། སྐྱེས་བུ་བློ་རྩལ་རབ་ཉིད་ནི། ། འཁྲུལ་བའི་སྣང་བ་འདི་ཉིད་ལ། །འབྱུང་བ་རང་སར་དེངས་ནས་ནི། །ངོ་བོ་ཉིད་ཀྱི་འབྲས་བུ་ལ། །ཟག་བཅས་ཕུང་པོ་མི་སྣང་བར། །འབྲས་བུ་རང་སངས་ཉིད་དུ་འགྱུར། །འདི་ལྟར་ཕྱི་ཡི་རྟགས་རྣམས་ནི། །གང་ཟག་མྱ་ངན་འདས་པ་ན། །དེ་ལ་སྐུ་དང་གདུང་དང་ནི། །དེ་བཞིན་འོད་དང་སྒྲ་ཉིད་དང་། །ས་ནི་གཡོ་བར་འགྱུར་བའོ། །ཞེས་དང་། རྡོར་སེམས་སྙིང་གི་མེ་ལོང་ལས། ཡང་དག་པར་རྫོགས་པའི་སངས་རྒྱས་ནི། ཕུང་པོ་ལྷག་མ་མེད་པར་སངས་རྒྱས་པའོ། །མངོན་པར་རྫོགས་པར་སངས་རྒྱས་པ་ནི་འོད་དང་སྒྲ་དང་སྐུ་དང་གདུང་དང་ས་གཡོ་བ་ལ་སོགས་པ་འབྱུང་ངོ་། །ཞེས་གསུངས་སོ། །294

༢ ཞར་བྱུང་དུ་ཤན་འབྱེད་ཀྱི་འཕྱོང་བསྟན་བ།དེ་ནས་ཤན་འབྱེད་ཀྱི་འཕྱོང་བསྟན་པ་ལ། སེམས་དང་རིག་པ།ཡིད་དང་ཤེས་རབ། རྣམ་ཤེས་དང་ཡེ་ཤེས། ཀུན་གཞི་དང་ཆོས་སྐུའི་དབྱེ་བ་དང་བཞི་ལས།( ༡) སེམས་དང་རིག་པའི་དབྱེ་བ།དང་པོ་སེམས་དང་རིག་པའི་དབྱེ་བ་ནི། རིགས་ཀྱི་བུ་གཞི་མ་རིག་སོགས། ཆེན་པོ་ཡིན་ནོ། །སེམས་ལའང་འཁྲུལ་བ་སྣང་ཞེན་གྱི་སེམས་དང་། ལམ་ཚོལ་དགག་སྒྲུབ་ཀྱི་སེམས་དང་། ཤེས་པ་གཅེར་མཐོང་གི་སེམས་དང་གསུམ་ལས། དང་པོ་ནི། སེམས་ཅན་རང་ག་མ་ལམ་ཚོལ་བ་དང་ལམ་དངོས་རྣམས་ཀྱི་སྒོ་མ་མཐོང་བའི་སེམས་ཅན་་་གྱི་སེམས་ལ་བྱའོ། །གཉིས་པ་ནི། སེམས་ཀྱིས་སེམས་ལ་བལྟ་བ། རྣམ་རྟོག་གིས་རྣམ་རྟོག་ལ་བལྟ་བ་དང་། ཤེས་པས་རྣམ་རྟོག་ལ་བལྟ་བ་དང་། བློ་དང་ཡིད་ཀྱིས་བཅས་བཅོས་དང་སྤང་ལེན་བདེ་སྡུག་སློང་བ་ཙམ་ནི་ལམ་་་ཚོལ་བའི་ཕྱིར་སེམས་ལ་ལམ་བྱེད་པ་ཞེས་བྱའོ། །གསུམ་པ་ནི། སེམས་ཀྱི་གཞི་ཐ་མལ་གྱི་ཤེས་པ་གོ་མ་འགགས་པ་295

མངོན་དུ་བྱེད་པ་དེ་ཡང་ལྟ་བ་མ་རྟོགས་པའི་བྱེད་ལས་ཀྱིས་ཕྱིའི་སྣང་བ་ལུང་མ་བསྟན་དུ་སོང་ནས་སྣང་བ་དངོས་པོར་བཟུང་བ་ལས་་་་་་་་དངོས་འཛིན་མ་ལྡོག ནང་རང་ལུས་ལ་ལུང་མ་བསྟན་པས་ལུས་དངོས་པོར་འཛིན་པའི་དངོས་ཞེན་མ་ལྡོག དེ་གཉིས་ཀ་ལ་ལུང་མ་བསྟན་པར་རང་རྒྱུད་པར་བཟུང་བས་སེམས་ལས་མི་འཕགས་པས་དེ་ཡང་སེམས་ཞེས་བྱའོ། །མདོར་ན་གཞིའི་གནས་ལུགས་མ་རིག་ཅིང་མཚན་ཉིད་མི་ཤེས་་་་པ་རྨོངས་པའི་རང་བཞིན་རྩལ་རྣམ་པར་རྟོག་པ་སྣ་ཚོགས་ཀྱི་འཆར་་་གཞིར་གྱུར་བ་སེམས་སྐྱེ་འགགས་ཅན་འགྱུ་དྲན་གྱི་རྟོག་པས་ཡུལ་་་་་་་འཛིན་ཞིང་ཡུལ་དབང་དུ་གྱུར་བ་ནི་སེམས་ཀྱི་མཚན་ཉིད་ཡིན་ནོ། །དེའི་ངོ་བོ་མ་རིག་པ། རྩལ་རྣམ་པར་རྟོག་པ་རྣམ་ཤེས། ཚོགས་བརྒྱད་སེམས་སེམས་བྱུང་དང་བཅས་པ། གདངས་སྣང་བ། རོལ་བ་ཀུན་རྫོབ་ཡིན་ནོ། །རིག་པ་ནི་གཞིའི་ངོ་བོ་སྐུ་གསུམ་དག་མཉམ་གྱི་དབྱིངས་ཉིད་་་་་་མངོན་དུ་གྱུར་ཅིང་རིག་རྩལ་ཡེ་ཤེས་ཆེན་པོར་འཕོས་པ་ནི་རིག་པའི་་མཚན་ཉིད་ཡིན་ནོ། །དེ་ལྟ་བུའི་ཆོས་སྐུ་གཞིར་གནས་ཀྱི་རིག་པ་མཐའ་གྲོལ་ཀློང་ཡངས་ཆེན་པོའི་གནས་ལུགས་སྤྲོས་པ་དང་བྲལ་བ།སྐུ་དང་ཡེ་ཤེས་ཆེན་པོའི་ངང་ཉིད་ཡིན་ལུགས་ཇི་ལྟ་བ་བཞིན་དུ་་་་་་་296

ཐམས་ཅད་ཁོང་དུ་ཆུབ་པ་ལ་གཞིའི་རིག་པ། དེ་ཉིད་བླ་མ་དམ་པའི་མན་ངག་ལ་བརྟེན་ནས་གཞིའི་ཆོས་ཉིད་ཀྱི་གནས་ཚུལ་དང་ཡིན་་་་་་་ལུགས་རྣམས་སྟོང་གསལ་འདུས་མ་བྱས་པར་ལྷུན་གྱིས་གྲུབ་ཅིང་་་་་་་་དྭངས་གསལ་རྙོག་མ་དང་བྲལ་བ། རིག་པ་འོད་གསལ་ཆེན་པོའི་ངང་མངོན་དུ་བྱེད་པ་ལ་ནི་ལམ་གྱི་རིག་པ། དེ་ལྟར་གཞིའི་རིག་པ་མངོན་དུ་གྱུར་ཅིང་ལམ་མཐར་ཕྱིན་ནས་རྩལ་རྫོགས་པ་གཉིས་དུས་་་་འཛོམས་པ་གཞི་ལ་དབང་བསྒྱུར་བའི་ཁྱབ་བརྡལ་རིག་པ་རྫོགས་པ་་་་ཆེན་པོ་ཞེས་འབྲས་བུའི་རིག་པའོ། །དེའི་ངོ་བོ་ཆོས་སྐུ། གདངས་སྐུ་གསུམ། རྩལ་ཡེ་ཤེས། རོལ་བ་དོན་དམ་པ་ཡིན་ནོ། །(༢) ཡིད་དང་ཤེས་རབ་ཀྱི་དབྱེ་བ།གཉིས་པ་ཡིད་དང་ཤེས་རབ་ཀྱི་དབྱེ་བ་ལ། རྣམ་པར་རྟོག་པའི་སོགས། བྱ་བ་ཡིན་ནོ། །ཡིད་ནི་སེམས་ཀྱི་རང་བཞིན་འོད་གསལ་བ་རྣམ་པར་རྟོག་པའི་ཆོ་འཕྲུལ་སྣ་ཚོགས་པ་མཆེད་པའི་གཞིར་གྱུར་་་་་་་ཞིང་ཕྱི་ནང་སྣོད་བཅུད་དུ་སྣང་བ་ཐམས་ཅད་མངོན་དུ་བྱེད་པའི་་་་་་འཆར་སྒོ་མ་འགགས་པ་ལ་ཡིད་དང་། དེའི་ཀློང་དུ་མཐོང་ཐོས་མྱོང་ཚོར་རེག་མྱོང་གི་སྣང་བ་མཆེད་པའི་ཡུལ་དྲུག་གི་སྒོ་འགགས་པ་མེད་་ཅིང་ཡུལ་སྣང་ཐམས་ཅད་ཐ་དད་དུ་བཟུང་བ་ལ་ཡིད་ཀྱི་རྣམ་པར་་་་་297

ཤེས་པ་ཞེས་བརྗོད་པ་ཡིན་ནོ། །ཤེས་རབ་ནི་འཁོར་འདས་ཐམས་ཅད་སྟོང་ཉིད་ཆེན་པོ་གཅིག་་་་གི་ཀློང་དུ་འུབ་ཆུབ་ཅིང་ཡོངས་སུ་རྫོགས་པའི་ངང་ཚུལ་ཇི་ལྟ་བ་་་་་་་བཞིན་དུ་ཤེས་ཤིང་རིག་པ་ལ་གཞིའི་ཤེས་རབ། ཆོས་སྐུ་བདེ་གཤེགས་སྙིང་པོའི་གནས་ལུགས་ངོ་འཕྲོད་མཐར་རིག་པ་ཟང་ག་རྒྱ་་་་ཡན་བློས་རྟོག་གི་དྲི་མས་མ་གོས་པ་གསལ་སྟོང་འཛིན་པ་བྲལ་བ་རང་གསལ་ཡེ་ཤེས་ཀྱི་འཆར་སྒོ་འགགས་པ་མེད་པ་ཉིད་མངོན་དུ་བྱེད་པ་་ལ་ལམ་གྱི་ཤེས་རབ། དེ་གཉིས་མཉམ་པར་བརྡལ་ཞིང་དུས་འཛོམས་པ་ལ་ཀུན་ཁྱབ་ཀྱི་ཡེ་ཤེས་ཆེན་པོ་སྟེ་ཁྱབ་བྱེད་ཀྱི་ཤེས་རབ་ཅེས་བྱ་བ་་ཡིན་ནོ། །(༣) རྣམ་ཤེས་དང་ཡེ་ཤེས་ཀྱི་དབྱེ་བ།གསུམ་པ་རྣམ་ཤེས་དང་ཡེ་ཤེས་ཀྱི་དབྱེ་བ་ལ། འདོད་ཡོན་གྱི་སོགས། ཡེ་ཤེས་ཞེས་བྱའོ། །རྣམ་ཤེས་ནི་ཡིད་ཀྱི་ཀློང་དུ་འདོད་ཡོན་གྱི་སྣང་བ་མཆེད་པའི་སྣང་ཡུལ་གོ་མ་འགགས་པ་དྭངས་ཤིང་གསལ་་་བའི་ཆ་རང་ཆས་སུ་ཡོད་པ། དབང་རྩ་སོ་སོའི་ལམ་དུ་ཞུགས་ནས་ཡུལ་ཐུག་འཕྲད་རྟོག་མེད་དུ་འཛིན་པ་ཡིན་ལ། དབང་པོ་སོ་སོའི་སྒོ་ནས་ཁ་ཕྱིར་བལྟས་ཀྱི་ཚུལ་དུ་ཡོད་པའི་ཕྱིར་ན། གཟུགས་སྒྲ་དྲི་རོ་298

རེག་བྱའི་སྣང་བར་མཆེད་པ་ལ་སྒོ་ལྔའི་རྣམ་ཤེས་དང་། སྣང་བ་ལ་དངོས་པོ་ཐ་དད་དུ་འཛིན་པ་ལས་རླུང་གི་བཞོན་པ་བྱས་ནས་མིང་་་་་བཏགས་ཤིང་དོན་དངོས་སུ་བཟུང་བ་ལ་ཡིད་ཀྱི་རྣམ་ཤེས་དང་།ཤེས་པ་སྔ་ཕྱི་ཕྲ་རགས་དུས་འཛོམ་པས་འཁོར་བ་ཡོངས་སུ་གྲུབ་པ་་་་་ཡིན་ནོ། །ཡེ་ཤེས་ནི་ཆོས་ཉིད་བདེ་བར་གཤེགས་པའི་སྙིང་པོ་སྐུ་གསུམ་་་་་་མཉམ་བརྡལ་གྱི་དབྱིངས་ཆེན་པོའི་ངང་མདངས་སྐུ་དང་ཡེ་ཤེས་ལམ་དང་འབྲས་བུ་ཐམས་ཅད་ཀྱི་ངང་ཚུལ་ཇི་ལྟ་བ་བཞིན་དུ་ཤེས་པར་་་་་བྱེད་ཅིང་གཞིའི་གནས་ལུགས་མཐོང་བ་ལ་ཇི་ལྟ་བ་མཁྱེན་པའི་ཡེ་་་་་་ཤེས་དང་། དེ་ལྟ་བུའི་ཆོས་ཉིད་དེ་བཞིན་ཉིད་ཀྱི་གནས་ལུགས་དང་ཡིན་ལུགས་ཐམས་ཅད་ཡིད་དཔྱོད་དུ་མ་སོང་བར་རིག་པ་རང་གི་ངོ་་བོར་རྫོགས་པ་ཉིད་ལམ་མངོན་དུ་བྱེད་པའི་དུས་སུ་ཆོས་རྣམས་ཀུན་་་གྱི་མཚན་ཉིད་ཤེས་ཏེ། འཁོར་འདས་སུ་གཏོགས་པའི་ཆོས་རྣམས་ཀྱང་རིག་པ་རང་བྱུང་གི་རོལ་བ་རུ་རྟོགས་ཤིང་འོད་གསལ་གྱི་འཆར་་སྒོ་མ་འགགས་པ་ལ་ཇི་སྙེད་པ་གཟིགས་པའི་ཡེ་ཤེས་དང་། དེ་ལྟར་མཁྱེན་གཟིགས་ཀྱི་ཡེ་ཤེས་ངོ་བོ་ཀ་ནས་དག་ཅིང་འཁོར་འདས་དག་་་མཉམ་དུ་རོལ་བ་ཆོས་དབྱིངས་སྤྲོས་པ་དང་བྲལ་བའི་ངང་ཉིད་ལ་ཀ་་དག་མཉམ་པ་ཉིད་ཀྱི་ཡེ་ཤེས་ཞེས་བྱའོ། ། ་299

(བ ཀུན་གཞི་དང་ཆོས་སྐུའི་དབྱེ་བ།བཞི་པ་ཀུན་གཞི་དང་ཆོས་སྐུའི་དབྱེ་བ་ལ། གཞི་དབྱིངས་མ་རིག་སོགས། བཟང་པོའོ། །ཀུན་གཞི་ནི་གཞི་དབྱིངས་ཆོས་སྐུ་ཆེན་པོའི་རང་མདངས་མངོན་དུ་མ་གྱུར་ཞིང་མ་རིག་པས་བསྒྲིབས་པའི་་་་དབང་གིས་གཞི་ལུང་མ་བསྟན་དུ་སོང་བ། དཔེར་ན་གཉིད་མཐུག་པོའི་གནས་སྐབས་ལྟར་གདངས་རྩལ་གྱི་འཆར་སྒོ་འགགས་པ་དེའི་་་་་ངང་དུ་འབྱམས་ཀླས་པ་ལྟ་བུ་ལ་ཐོག་ཕེབས་ཀྱི་ཀུན་གཞི་དང་། ཕྲལ་གསལ་གྱི་ཀུན་གཞི་ནི་ཀུན་གཞིའི་རྣམ་ཤེས་གསལ་ལ་རྟོག་པ་མེད་་་་་་པའི་ཆ་དེ་ཡིན་ནོ། །དེ་ལྟ་བུའི་ཀུན་གཞིའི་ཁམས་དེ་ལས་དཔེར་ན་མི་ལམ་སྣ་ཚོགས་སུ་སྣང་བ་ལྟ་བུར། ཀུན་གཞིའི་མཁའ་ལས་ལས་རླུང་གཡོ་བའི་སྟོབས་ཀྱིས་སྣང་བ་སྣ་ཚོགས་པའི་འཆར་སྒོ་བྱེད་ཅིང་་་འཁོར་བ་ཀུན་གྱི་ངོ་བོ་དང་གཞི་རྩ་ཡིན་པས། དེ་ལྟ་བུའི་ཀུན་གཞིའི་ངོ་བོ་མ་རིག་པ། གདངས་སྣང་བ། རྩལ་སེམས་བྱུང་། རོལ་བ་ཀུན་རྫོབ་ཀྱིས་བསྡུས་པའི་ཆོས་ཐམས་ཅད་ཡིན་ནོ། །ཆོས་སྐུ་ནི་གཞི་བདེ་བར་གཤེགས་པའི་སྙིང་པོ་སྐུ་བཞི་ཡེ་ཤེས་་་་་ལྔའི་བདག་ཉིད་ཅན་དེའི་མཚན་ཉིད་རིག་ཅིང་ཆོས་ཐམས་ཅད་སྟོང་ཞིང་བདག་མེད་པ་འཁོར་འདས་ཀུན་ཁྱབ་ཀྱི་བདག་ཉིད་ཆེན་པོའི་་་་300

ངང་མངོན་དུ་གྱུར་ཅིང་། ཆོས་ཅན་མཚན་མར་འཛིན་པའི་སྣང་བ་ཐམས་ཅད་ཆོས་ཉིད་སྤྲོས་པ་དང་བྲལ་བ་འཁོར་འདས་དག་མཉམ་་་་ཆེན་པོར་བཞུགས་པ་ཉིད་ངོ་ཤེས་པའི་ངང་དེར་འཛིན་སྟངས་སེམས་ཀྱི་དྲི་ཙམ་གྱིས་ཀྱང་མ་གོས་པར། རིག་པ་ཧར་སངས་རྒྱ་ཡན་ཆེན་པོའི་གཤིས་ཐོག་དེ་ལས་མ་གཡོས་པར་བྱ་བ་ཉིད་ཆོས་སྐུ་ཀུན་ཏུ་་་་་་་བཟང་པོ་ཞེས་སྐྱོན་དང་ཡོན་ཏན་གང་གིས་ཀྱང་བསྒྱུར་དུ་མེད་པ་་་་་་དུས་གསུམ་ཀུན་ཏུ་འགྱུར་བ་མེད་པས་ན་ཆོས་སྐུ་ཞེས་བྱའོ། །༣ ཡང་དོན་དམ་ཀུན་རྫོབ་གཉིས་སུ་གནད་བསྡུ་བ།ཡང་དོན་དམ་ཀུན་རྫོབ་གཉིས་སུ་གནད་བསྡུ་བ་ནི། རིགས་ཀྱི་བུ་ཆུ་ཟླ་སོགས། ཅེས་བྱ་བ་ཡིན་ནོ། །རིགས་ཀྱི་བུ་ཆུ་དྭངས་གསལ་གྱི་ཆ་ལ་གཟའ་སྐར་དང་གཟུགས་བརྙན་གྱི་སྣང་བ་ཇི་ལྟར་ཤར་ཡང་་་་་་ཐམས་ཅད་ཆུའི་རོལ་བ་སྟེ་ཆུ་ཉིད་ལས་མ་འདས་པ་དང་། སྣོད་བཅུད་ཀྱི་སྣང་བ་རྒྱ་ཆེ་ལ་གྲངས་མང་བ་ཇི་ལྟར་སྣང་ཡང་ཐམས་ཅད་ནམ་མཁའི་རོལ་བ་སྟེ་ནམ་མཁའ་ཉིད་ལས་མ་འདས་པ་བཞིན་དུ།འཁོར་འདས་ཀྱིས་བསྡུས་པའི་ཆོས་ཐམས་ཅད་རྒྱ་ཆེ་ལ་གྲངས་མང་་་་བ་ཇི་ལྟར་དུ་སྣང་ཡང་ཐམས་ཅད་སེམས་ཉིད་བདེ་གཤེགས་སྙིང་པོ་་་གཅིག་གི་རོལ་བ་ལས་མ་འདས་ཤིང་། གཞི་ཉིད་དུ་རོ་གཅིག་ཅིང་301

གཞིའི་ཆོས་ཉིད་ལས་མ་འདས་པ་ཡིན་ནོ། །དེ་བཞིན་དུ་གཞིའི་ཆོས་སྐུ་གཏིང་གསལ་ཆེན་པོ་མངོན་དུ་བྱས་་་པའི་དུས་དེར། ངོ་བོ་འཁོར་འདས་དག་མཉམ་གྱི་ཆོས་སྐུ། རང་བཞིན་ཇི་ལྟ་བ་མཁྱེན་པའི་ཡེ་ཤེས་ལོངས་སྤྱོད་རྫོགས་པའི་སྐུ་དང་།གཞིའི་གསལ་ཆ་མ་འགགས་པ་སྒོ་གཉིས་འཆར་ལུགས་དྲུག་གི་ཚུལ་་་་དུ་གནས་པའི་ཐུགས་རྗེ་རང་གསལ་སྒྲིབ་གཡོགས་དང་བྲལ་བའི་ཆ་་་་ལ་སྤྲུལ་སྐུ་སྟེ། དེའི་ངོ་བོ་ཆོས་སྐུ། གདངས་ཤེས་རབ། རྩལ་ཡེ་ཤེས།རོལ་བ་དོན་དམ་པའོ། །གཞི་ཀ་དག་གི་ངོ་བོ་དང་ངང་ཚུལ་མ་རིག་པའི་ངོ་བོ་ལུང་མ་བསྟན་གྱི་ཆ་ལ་ཀུན་གཞི། དེའི་ངོ་བོ་མ་རིག་པ།གདངས་སྣང་བ། རྩལ་སེམས་བྱུང་། རོལ་བ་ཀུན་རྫོབ་ཅེས་བྱ་བ་ཡིན་ནོ། ། ་མཐར་ཐུག་འཁོར་འདས་ཆོས་ཉིད་ཆེན་པོས་ཆིངས་པའི་ཚུལ་ནི།ཆིངས་ནི་ཆུའི་གཟའ་སྐར་སོགས། མཆོག་ཏུ་ཟུངས་ཤིག ཅིངས་པ་ནི་ཆུའི་གཟའ་སྐར་ཐམས་ཅད་ཆུ་ཉིད་ཀྱིས་ཆིངས་པ་དང་། བརྟན་གཡོ་འདི་དག་ཐམས་ཅད་ནམ་མཁའ་ཉིད་ཀྱིས་ཆིངས་པ་དང་།འཁོར་འདས་ཀྱི་སྣང་བ་རྒྱ་ཆེ་ལ་གྲངས་མང་བ། ཇི་ལྟར་དུ་སྣང་ཡང་གཞིའི་ཆོས་ཉིད་གཅིག་གིས་ཆིངས་པ་ཡིན་ཏེ། སེང་གེ་རྩལ་རྫོགས་ལས། ཀུན་ཏུ་བཟང་མོའི་བྷ་ག་ཀློང་ཡངས་སུ། །སྣང་སྲིད་འཁོར་302

འདས་འབྱུང་བ་རྣམ་ལྔ་ཆུབ། །ཅེས་དང་། ཀུན་བྱེད་ལས། དེ་བས་སྣང་སྲིད་འཁོར་འདས་ཐམས་ཅད་ཀུན། །ནམ་མཁའི་ངང་ན་མི་གནས་མེད་པ་བཞིན། །བྱང་ཆུབ་སེམས་ཀྱི་ཀློང་ཆེན་ཡུལ་ཆེ་བས། །སངས་རྒྱས་སེམས་ཅན་སྣོད་བཅུད་ཀུན་ཀྱང་གནས། །ཞེས་སོ། །རོལ་བ་ནི་གཟའ་སྐར་རྒྱ་མཚོའི་རོལ་བ་དང་། སྣོད་བཅུད་ནམ་མཁའི་རོལ་བ་བཞིན་དུ། འཁོར་འདས་ཆོས་ཉིད་ཀྱི་རོལ་བ་དང་། ཁྱབ་པ་ནི་སྣོད་བཅུད་ནམ་མཁའ། གཟའ་སྐར་རྒྱ་མཚོས་ཁྱབ་པ་བཞིན་དུ།འཁོར་འདས་གཞིས་ཁྱབ་པ་དང་བརྡལ་བ་དང་། དེ་དག་གཤེས་སུ་གཞི་ཆོས་ཉིད་ཀྱིས་བརྡལ་བའི་ངང་ཚུལ་དང་གནས་ལུགས་ཡིན་་་་་་་་ལུགས་ཇི་ལྟ་བ་བཞིན་དུ་ཤེས་པར་བྱས་ཏེ། ཆོས་ཉིད་ཀྱི་ངང་དུ་མ་བཅོས་རང་གར་འདུག་པ་དེའི་ངང་དུ་བབ་ཀྱིས་བཞག་པ་ནི་ངང་་་་་་བཞག་ཆེན་པོ་དང་། བློ་ཡིད་འཛིན་རྩོལ་དང་བྲལ་བས་བློ་འདས་ཆེན་པོ་དང་། མ་བཅོས་རང་སར་ཡན་པས་རྒྱ་ཡན་ཆེན་པོ་སྟེ།མདོར་ན་འདི་ལྟར་ཡིན་ཞེས་ངོས་བཟུང་མེད་པ། མཚན་མ་ཚིག་གི་ལམ་དང་བྲལ་བའི་ཆོས་ཉིད་ཅི་ཡང་མ་ཡིན་པ་བརྗོད་བྲལ་ཆེན་པོའི་་ངང་དུ་ལ་བཟླ་དགོས་ཏེ། གནས་ལུགས་མཛོད་ལས། མིང་མེད་སྤྲོས་དང་བྲལ་བའི་ཀློང་ཆེན་དུ། །སྣང་སྲིད་འཁོར་འདས་ཆོས་རྣམས་ལ་བཟླའོ། །ཞེས་གསུངས་པ་བཞིན་དུ། རིག་པ་ཡེ་ནས་སྤྲོས་པ་དང་303

བྲལ་བའི་ངང་ནས་ཤར་བ་འཁོར་འདས་ཀྱི་ཆོས་སོ་ཅོག་མཐར་ཡང་་་དེར་ལ་བཟླ་སྟེ། ཐལ་འགྱུར་ལས། གྲོལ་ས་ཉིད་ནི་ཐོག་མའོ། །ཞེས་གསུངས་པ་ལྟར་རོ། །དེས་ན་རྣམ་པ་ཐམས་ཅད་མཁྱེན་པའི་ཡེ་ཤེས་ཆེན་པོ་མ་ཐོབ་ཀྱི་བར་དུ་ཐང་ལྷོད་མེད་པའི་བརྩོན་འགྲུས་དྲག་པོའི་་སྒོ་ནས་བྲག་ཕུག་ལ་ཞྭ་བྱས། རིག་པའི་ཡེ་ཤེས་ལ་གྲོགས་བྱས། ཟྭ་དང་ལོ་མ་ལ་ཁ་ཟས་བྱས་ཏེ། བློ་ཕུག་ཆོས་ལ་གཏད། ཆོས་ཕུག་སྤྲང་ལ་གཏད། སྤྲང་ཕུག་ཤི་ལ་གཏད། ཤི་ཕུག་བྲག་སྟོང་ལ་གཏད་དེ། རྩེ་གཅིག་ཏུ་ཉམས་སུ་བླང་བ་ནི་གནད་མཆོག་ཏུ་ཟུངས་ཤིག ཅེས་གསུངས་ཤིང་ཆོས་ཉིད་ཀྱི་དབྱིངས་སུ་འབྱམས་ཀླས་སོ། །304

ཐ་མར་དགེ་བ་མཇུག་གི་དོན་བཤད པ།གསུམ་པ་ཐ་མར་དགེ་བ་མཇུག་གི་དོན་ནི། ཞེས་པ་འདི་ཡང་སོགས། བགྱིས་པའོ། །ཆོས་འདི་ཐོག་མར་བཀའ་བཙན་པས་དགེའོ། །བར་དུ་བྱིན་རླབས་མྱུར་བས་དགེའོ། །ཐ་མ་བཀྲ་ཤིས་པས་དགེའོ། །འགྲོ་བ་ལྷ་དང་བཅས་པས་ལེགས་སོ་ཞེས་བཀུར་སྟེ་དང་ཕུ་དུད་བྱེད་་པའི་དོན་ནོ། །ཆོས་འདི་གང་དུ་དར་ཞིང་གནས་པའི་ཕྱོགས་དུས་གནས་སྐབས་ཀུན་ཏུ་བཀྲ་ཤིས་པར་གྱུར་ཅིག་ཅེས་པའི་དོན་དེ་མངྒ་་་སྟུཁྲི།སྨྲས་པ།དེ་ལྟར་ཟབ་གསང་སྙིང་པོ་མཐའ་ཡས་ཀྱང་། །ཀུན་གྱི་མཆོག་གྱུར་མན་ངག་རྫོགས་པ་ཆེ། །ཐུན་མོང་མ་ཡིན་ཚེ་གཅིག་བསྒྲོད་པའི་ལམ། །སྙིང་པོའི་དོན་ཟབ་འཇུག་ངོགས་ཟབ་མོ་འདི། །འཆད་ཚུལ་རིག་འཛིན་བླ་མའི་བཀའ་སྲོལ་རྣམས། །གཅིག་འདུས་མཉམ་མེད་གཏེར་ཆེན་བླ་མ་རྗེ། །305

མགོན་དེའི་གསུང་གསང་སྙིང་པོའི་བདུད་རྩི་འདི། །བདག་བློའི་པད་མོའི་དཔལ་དུ་ལེགས་པར་ཤར། །གུས་པས་བསྟན་འགྲོར་སྨན་པའི་ལྷག་བསམ་གྱིས། ། ་སོར་བཞག་ཚིག་དཔང་ཞལ་རྒྱུན་གདམས་པའི་བཅུད། །ཉམས་ལེན་གནད་བསྡུས་ནག་འགྲོས་ཡི་གེར་བཀོད། །སྐལ་ལྡན་རྣམས་ཀྱི་གཙུག་རྒྱན་དུ་བཟུང་ན། །བསྐལ་བར་འབད་པ་མི་དགོས་ཚེ་འདིར་གྲོལ། །སྐལ་ལྡན་འགྲོ་རྣམས་ཟབ་ལམ་འདི་ཡི་མཐུས། །སྐད་ཅིག་གཅིག་གིས་རྫོགས་སངས་རྒྱས་གྱུར་ཅིག །ཀུན་མཁྱེན་རྒྱལ་པོ་གགང་སྔགས་གླིང་པ་ཡིས། །ཀུན་བཟང་ཐུགས་ཀྱི་བསྟན་པ་ཡོངས་བཟུང་ནས། །ཀུན་གསལ་འོད་ཀྱིས་འགྲོ་བའི་རྨོངས་ཀུན་སེལ། །ཀུན་ཀྱང་པད་མ་འོད་དུ་འདྲེན་མཛད་པའི། །འཁོར་གྱི་ཐོག་མར་བདག་ཅག་གྱུར་ནས་ཀྱང་། །སྟོན་འཁོར་དགོངས་པ་དབྱེར་མེད་འགྲུབ་པར་ཤོག །རྒྱལ་བའི་བསྟན་པ་ཕྱོགས་བཅུར་དར་བ་དང་། །རྒྱལ་བསྟན་འཛིན་པའི་སྐྱེས་བུའི་སྐུ་ཚེ་བརྟན། །རྒྱལ་དབང་པད་མའི་རང་ལུགས་སྙིང་པོའི་ཆོས། །306

རྒྱལ་ཁམས་ཡོངས་ལ་དར་ཞིང་རྒྱས་པར་ཤོག །ཅེས་པ་འདི་ཡང་བདག་ཅག་གི་འདྲེན་སྟོན་དམ་པ་མཚན་་་་་་་་་བརྗོད་པར་དཀའ་ནའང་དོན་གྱི་སླད་དུ་སྨོས་ན་སྐྱབས་རྗེ་ཐམས་་་་་་་ཅད་མཁྱེན་པ་གཏེར་ཆེན་རིན་པོ་ཆེ་པད་མ་ལས་འབྲེལ་རྩལ(ཐུགས་སྲས་དྲི་མེད་འོད་ཟེར)གྱིས་ཐུགས་བརྩེ་བ་ཆེན་པོས་དགོངས་ཏེ་་་་་་་་གཅེས་ནོར་གྱི་ཚུལ་དུ་གནང་བའི་གདམས་པ་མན་ངག་རྒྱ་མཚོའི་་་་་་་ཡང་ཞུན་བདུད་རྩི་ལྟ་བུའི་དོན་རྣམས་བརྗེད་ཀྱིས་དོགས་ནས་ལུང་་་་རིགས་སོགས་སྤྲོས་པའི་ལམ་དུ་མ་དྲངས་པར་ཞལ་རྒྱུན་ཇི་བཞིན་པ་་་འཆུགས་མེད་བློ་བཅོས་མེད་པར། གཏེར་ཆེན་ཉིད་ཀྱི་ལུང་གིས་བསྔགས་པ་གཟུངས་མའི་ཆ་ཙམ་འཛིན་པ་སློབ་འབངས་ཀུན་གྱི་ཐ་་་་ཤལ་བ་བདེ་ཆེན་བདེ་བའི་རྡོ་རྗེའམ་ཀུན་བཟང་བདེ་སྐྱོང་དབང་་་་་་་མོས་རང་གཞན་ལ་ཕན་པའི་སེམས་ཀྱིས་གོ་བདེར་ནག་འགྲོས་སུ་་་་་་་བཀོད་པ། ཡི་གེའི་མཐུན་རྐྱེན་དམ་པ་གང་གི་ལུང་ཟིན་ཆོས་ཀྱི་བདག་པོ་ཚུལ་ཁྲིམས་རྡོ་རྗེའམ་ཡོངས་གྲུབ་རིག་པའི་རྡོ་རྗེས་བགྱིས་་་་པ། ཕྱོགས་དུས་གནས་སྐབས་ཀུན་ཏུ་དར་ཞིང་རྒྱས་པར་གྱུར་ཅིག །སརྦ་མངྒ་ལཾ།ཟིན་བྲིས་འདི་ཉིད་ལ་སྔར་སྐྱབས་རྗེ་རིན་པོ་ཆེ་ཉིད་ཀྱིས་དག་ཐེར་ལེགས་པར་བྱས་ཏེ་ཁྲིད་ཡིག་ཏུ་བྱེད་དགོས་གསུངས་ཀྱང་། རྗེ་ཉིད་ཞིང་དུ་ཕེབས་པ་སོགས་གནས་དུས་ཀྱི་རྐྱེན་དུ་མ་ལ་བརྟེན་ནས་བཏང་སྙོམས་སུ་ལུས་སྐབས། ཨ་སྐྱེས་དཔོན་འཇིགས་མེད་ཚུལ་ཁྲིམས་307

དང་རང་སློབ་རྣམས་ཀྱིས་འཆད་བདེ་བའི་ཆེད་དུ་ཁྲིད་ཡིག་ལ་གསལ་ཁ་ཅུང་ཟད་རེ་དགོས་ཞེས་དོན་ཆེར་གཉེར་བ་ལ་བརྟེན་ཏེ། སྔོན་མ་ཐེབས་པའི་རྗེའི་ཞལ་ཁྲིད་རྣམས་ཀྱིས་བྲི་བསྣན་བྱས་ནས་ཅུང་ཟད་གསལ་བར་བཀོད་པ་ཁོ་མོ་རང་ཉིད་ཀྱིས་བགྱིས་པའོ། །308

བསྒྲིགས་རྗེས་ཀྱི་གཏམ།དེ་ཡང་མདོ་ཁམས་རོལ་ཆེན་བཅོ་བརྒྱད་ལས། རྨ་རོལ་དང་།སྨར་རོལ། རྡོ་རོལ། ཟླ་རོལ་སོགས་སུ་གཙོ་བོར་ཆགས་པའི་ལྕགས་མོ་མགོ་ལོག་པ་འདི་དག་ཡོངས་གྲགས་ལྟར་ན་ཕལ་ཆེར་སྤྱི་ལོའི་་་་་་དུས་རབས་བཅུ་བཞི་བའི་མཇུག་སྟེ་བོད་རབ་བྱུང་བདུན་པ་ཚུགས་་མ་ཐག་ཙམ་ལ་ཁམས་འགུ་ཁོ་ལུང་ནས་གནས་སྤོ་བྱས་ཏེ། ད་ལྟའི་མགོ་ལོག་པདྨ་རྫོང་གི་ས་ཆ་གཙོ་བོར་གྱུར་བའི་རྡོ་འཛི་སྨར་གསུམ་་གྱི་ཡུལ་གྲུ་བདག་གིར་བྱས་ནས་རིང་དུ་མ་སོང་བ་ན། མགོ་ལོག་ཕག་ཐར་གྱི་སྲས་སུ་གཿཐོག་བླ་མ་བྱང་ཆུབ་སེང་གེའི་ཐུགས་ཟིན་གྱི་སློབ་བུ་མཁས་ཤིང་གྲུབ་པའི་བདག་ཉིད་ཆེན་པོ་མགོ་ལོག་བླ་མ་་་་་་ཆོས་འབུམ་བྱ་བ་འཁྲུངས་པས་དབུ་བཟུང་། རིམ་བཞིན་ཀུར་རྙིང་བསྟན་པའི་སྒྲོན་མེ་ཀུརྨ་ཡོངས་འཛིན་ཆེན་པོ་དང་། ཞྭ་ནག་སྐུ་ཕྲེང་བཅུ་བ་མཆོག་སྤྲུལ་ཆོས་དབྱིངས་རྡོ་རྗེ། བཅུ་གཅིག་པ་ཆེན་པོ་ཡེ་ཤེས་རྡོ་རྗེ། ཞྭ་དམར་བདུན་པ་ཡེ་ཤེས་སྙིང་པོ། རིག་འཛིན་འཇིགས་མེད་གླིང་པའི་ཡང་སྤྲུལ་དེ་མ་ཐག་པ་མཁྱེན་བརྩེ་ཡེ་ཤེས་་་309

རྡོ་རྗེ། ཞེ་ཆེན་རབ་འབྱམས་ལྔ་བ་ཀུན་བཟང་བསྟན་པའི་ཉི་མ་སོགས་གངས་ཅན་བསྟན་འགྲོའི་རྩ་ལག་ཆེན་པོར་གྱུར་བ་དག་དང་།གཞན་ཡང་མཁས་པའི་ཁྱུ་མཆོག་མདོ་སྔགས་ཆོས་ཀྱི་རྒྱ་མཚོ། གྲུབ་པའི་དབང་པོ་གཙང་བ་བྱམས་པ་ཆོས་འཛིན། སྨྲ་བའི་དབང་ཕྱུག་རྡོ་གྲུབ་བསྟན་པའི་ཉི་མ། གཙུག་ལག་རྩིས་ཀྱི་ཉིན་བྱེད་ཕྱག་མཛོད་བྱམས་པ་གསུང་རབ། སྨན་རྒྱལ་གཡུ་ཐོག་གཉིས་པ་ལྷ་རྗེ་སྟག་བླ་ནོར་བུ། ལོ་རྒྱུས་སྨྲ་བའི་དབང་པོ་གྱི་ལུང་སྲས་པོ་སྐུ་མཆེད།རྩོད་རིགས་སྨྲ་བའི་སེང་ཆེན་འགྱ་བ་ཨ་ལགས་མདོ་སྔགས། སྦས་པའི་རྣལ་འབྱོར་ཆེན་པོ་ཁྲ་དགེ་སློང་ཚུལ་ཁྲིམས་དར་རྒྱས། ཡོངས་འཛིན་ཆེན་པོ་འཇམ་དཔལ་རོལ་བའི་བློ་གྲོས། བསྟན་པའི་ཉིན་བྱེད་ཨ་རིག་དགེ་བཤེས་ཆེན་མོ། གསང་ཆེན་བཀའ་བབས་ཤར་ཡོད་གྲགས་པ་བཟང་པོ། མདོ་རྒྱུད་སྨྲ་བ་གྱང་སྤྲུལ་དོན་ཡོད་རྡོ་རྗེ།ངེས་པ་དོན་གྱི་པཎྜི་ཏ་སྐུ་ཕྱོགས་ཤིང་བཟའ་སྐུ་ཕྲེང་། རྩོད་བྲལ་དུས་བབས་ཀྱི་གཏེར་ཆེན་ཁྲག་འཐུང་བདུད་འཇོམས་གླིང་པ།རབ་འབྱམས་གཞུང་བརྒྱ་སྨྲ་བའི་མཁན་ཆེན་ཨ་སྐོང་བློ་བཟང་རྡོ་རྗེ།ཐེག་མཆོག་སྨྲ་བའི་བཀའ་བབས་ཀུན་བཟང་བདེ་སྐྱོང་དབང་མོ་་་་་སོགས་མཁས་དབང་ནོར་བུའི་ཕྲེང་བ་ཟམ་མ་ཆད་པར་ཡུལ་འདིར་་སྐུ་འཁྲུངས་པའམ་དུས་ཡུན་རིང་པོར་བཞུགས་ཏེ་མཛད་ཕྲིན་རྒྱ་་་་་310

ཆེར་བསྐྱངས་པ་དང་། དགོན་གནས་དང་དགེ་འདུན་གྱི་འདུས་སྡེ་དག་སྨྲ་མ་དགོས། ཁྱིམ་པ་སྦྲ་ནག་པ་དག་གི་ཁྲོད་དུའང་ཡིག་ཚང་ལོ་རྒྱུས་གླེང་བའི་དགེ་ཐོན་ཅིང་། དཔེ་གཏམ་སྒྲུང་རྒྱུད་འཆད་ལ་མངའ་བརྙེས་པ། དཀར་ནག་རྩིས་ཀྱི་འཕྲུལ་ལ་ཐོགས་པ་མེད་ཅིང་་།་ གསོ་བྱེད་སྨན་གྱི་ལུགས་ལ་དབང་འབྱོར་བ། རི་མོ་དང་ཡི་གེའི་བཟོ་རྩལ་ལ་མཛེས་བྱང་གི་ཆ་ཁྱད་དུ་ཐོན་པ་སོགས་མང་དུ་་་་་བྱུང་འདུག་པར་བརྟེན་དེ་དག་གིས་མཛད་པའི་བསྟན་བཅོས་རིག་་་གནས་ཀྱི་ཤུལ་བཞག་ཏུ་གྱུར་བ་པར་མ་དང་བྲིས་མའི་གླེགས་བམ་་་དུ་བྱས་པའང་ད་ལྟའི་བར་མི་ཉུང་བ་ཞིག་བཞུགས་ཡོད་པ་ལ།སྤྱིར་གྲུབ་མཐའི་དབང་དུ་བྱས་ན་ཡུལ་འདིར་སྔ་འགྱུར་རྙིང་མ་བ་་་དང་་།་ རི་བོ་དགེ་ལྡན་པ། མཉམ་མེད་བཀའ་བརྒྱུད་པ། རྒྱལ་བ་ཇོ་ནང་བ་སོགས་བོད་བརྒྱུད་ནང་བསྟན་གྱི་གྲུབ་མཐའ་ཆེ་རིགས་་་་ཕལ་ཆེར་ཞིག་མཉམ་གནས་སུ་བཞུགས་ཤིང་། ས་བབ་ཀྱི་དབང་དུ་བྱས་ཚེའང་མདོ་ཁམས་ལྷོ་བྱང་འབྲེལ་མཚམས་སུ་ཆགས་ཡོད་པ་་་་་སོགས་ཀྱི་དབང་གིས་ཡུལ་འདིའི་རིག་གནས་སྤྱི་དང་དམངས་ཁྲོད་་་ཀྱི་རིག་གནས་ཚུན་ཆད་ལ་མདོ་ཁམས་རིག་གནས་མ་ལག་གཉིས་ཀ་འདྲེས་པ་ལས་བྱུང་བའི་ཁྱད་ཆོས་ཐུན་མོང་མ་ཡིན་པ་ཞིག་ཡོད་་་་་་པར་བརྟེན། མྱུར་སྐྱོབ་དང་ཞིབ་འཇུག་དཔྱད་གཞིའི་རིན་ཐང་311

འགངས་ཆེ་བ་ཞིག་ཡོད་པར་གདོན་མི་ཟ།དེའི་ཕྱིར་སྤྱིར་བོད་ཀྱི་རིག་གནས་འཛིན་སྐྱོང་སྤེལ་གསུམ་གྱི་བྱ་བཞག་ལ་རང་ངོས་ཀྱི་ནུས་ཤུགས་འབུལ་བ་དང་། སྒོས་ཐུན་མིན་རང་ཁྱད་ཐོན་པའི་ས་གནས་རིག་གནས་ཤུལ་བཞག་མྱུར་སྐྱོབ་དང་་དར་སྤེལ་བྱེད་པའི་ཀུན་སློང་གིས་བསྐུལ་ཏེ། ངེད་ལས་ཁུངས་ནས་འཚོལ་བསྡུ་སྒྲིག་གསུམ་གྱི་བྱ་བ་ཡུན་རིང་སྤེལ་མཐར་དཔེ་རྙིང་མི་་་ཉུང་བ་ཞིག་ལག་སོན་བྱུང་བ་ལས་བདམས་པ་བརྒྱུད། (མགོ་ལོག་ས་ཁུལ་མཁས་དབང་རིམ་བྱོན་གྱི་གསུང་རྩོམ་གཅེས་བསྒྲིགས་དཔེ་་་ཚོགས〉ཞེས་པ་ཞིག་བསྒྲིགས་ནས་རིམ་པར་དཔེ་དེབ་སྐོར་ཞིག་་་་་་་པར་དུ་སྐྲུན་པར་རྒྱ་ཆེའི་ཀློག་པ་པོ་དག་གི་གདེང་འཇོག་ལེགས་པོ་་དང་འབྲེལ་ཡོད་སྡེ་ཁག་གི་གཟེངས་བསྟོད་ཐོབ། རྟིང་སྐུལ་དེ་དག་གི་རྨང་གཞིའི་སྟེང་ཀྲུང་གོའི་གྲངས་ཉུང་མི་རིག་གནའ་རྩོམ་སྤྱི་་་་་་བྱང་གནད་བསྡུས〉ལག་སྟར་བྱེད་པའི་གོ་སྐབས་དང་བསྟུན་ཏེ་ང་་་ཚོས་རིམ་པ་སྔར་ལས་སྤགས་ཏེ། སླར་ཡང་མགོ་ལོག་དཔེ་རྙིང་དཔེ་ཚོགས〉ཀྱི་པར་སྐྲུན་ཇུས་གཞི་གསར་བ་ཞིག་བཟོས་ནས་ཁུལ་་་སྲིད་གཞུང་དང་འབྲེལ་ཡོད་མགོ་ཁྲིད་ལ་ཡར་ཞུ་བྱས་པས་རྒྱབ་སྐྱོར་དང་ཁས་ལེན་ལེགས་པར་ཐོབ་པར་བརྟེན་ད་ལྟ་ཇུས་གཞི་དངོས་སུ་ལག་སྟར་བྱེད་པའི་སྐལ་བ་ལེགས་པོ་ཐོབ།312

དེ་ལ་འདིར་དཔེ་ཚོགས〉འདི་ཉིད་འཚོལ་སྡུད་དང་དག་སྒྲིག་རྩོམ་སྒྲིག་པར་སྐྲུན་བཅས་ཀྱི་སྐོར་གསལ་བཤད་དུ་འོས་པ་འགའ་་་་ཞིག་ཞུ་བ་འདི་ལྟ་སྟེ།༡ ང་ཚོས་བྱ་བ་འདི་སྤེལ་བ་ལ་མགོ་ལོག་ཁུལ་ཨུ་དང་།ཁུལ་དམངས་ཆེན། ཁུལ་སྲིད་གཞུང་། ཁུལ་སྲིད་གྲོས་བཅས་འགོ་ཁྲིད་ཚན་སྐོར་ཆེ་བཞི་དང་འབྲེལ་ཡོད་སྡེ་ཁག་གི་འགན་འཁུར་བ་་་ལས་གྲུབ་པའི་ཆེད་དོན་འགྲོ་ཁྲིད་ཚན་ཆུང་བཙུགས་ཐོག འབྲེལ་ཡོད་དོན་བྱ་གང་ཅིའི་ཐད་བཀའ་སྐོར་སྙན་སེང་ཞུས་པའི་དགོངས་་དོན་ལྟར་བསྒྲུབས་པ་ཡིན་ལ། ཆེད་དམིགས་བྱ་བའི་ཇུས་གཞི་ཡིག་ཐོག་ནས་ཁུལ་མི་དམངས་སྲིད་གཞུང་ལ་ཞུས་ཏེ་ཆོག་མཆན་ཐོབ་་་་ཅིང་བརྒྱུད་སྤེལ་གནང་བ་དང་བསྟུན་པ་ཤ་སྟག་ཡིན། དུས་མཚུངས་སུ་མ་ཕྱིའི་ཡིག་རྙིང་ཡོད་ཚད་སོ་སོའི་འབྲེལ་ཡོད་གཉེར་་་་བདག་དང་ཆོས་བདག་དགོན་བདག་སོགས་བརྒྱུད་དེ་ཚུལ་ལྡན་་་་་་ལུགས་མཐུན་སྒོས་འཚོལ་སྡུད་བྱས་ཤིང་། ཁོང་ཚོར་གྲོས་ཞུ་བྱས་ཏེ་པར་སྐྲུན་བྱེད་པར་ཐུགས་མཐུན་ཡིད་འཐད་བྱུང་བ་ཡིན་ལ། རྒྱུན་སྲོལ་ལམ་གསང་བ་སྔགས་དང་འབྲེལ་བ་སོགས་ཀྱི་དབང་གིས་་་་་་་་བཀའ་དོག་དགོས་མིན་དག་ཀྱང་ཁོང་ཚོའི་དགོངས་འདོད་བཀའ་་་་འཁྲོལ་དང་བསྟུན་པ་མ་གཏོགས་ངེད་ཅག་གི་ལག་ཏུ་གང་སོན་ལྟར་313

གཟུ་ལུམ་སྒོར་གཅོད་བྱས་པ་གཅིག་ཀྱང་མེད།ན མཐུན་རྐྱེན་འབྱོར་བའི་གནས་བབ་འོག་གསུང་འབུམ་་་་་་་གཅིག་ལའང་བྲིས་མ་དང་པར་མའི་མ་ཕྱི་ཅི་རྙེད་ཅིག་ཉེ་བར་་་་་་་་་བསྡུས་ཏེ་ཕན་ཚུན་བསྡུར་གཤིབ་སྒོས་གང་རྒྱས་ཤོས་ཀྱི་རྨང་གཞིའི་་སྟེང་གཞན་ལས་ཁ་བསྐངས་ཤིང་། དམངས་ཁྲོད་དུ་ཁ་འཐོར་དུ་བཞུགས་པའི་ཐོར་བུ་དག་ཀྱང་ལག་ཏུ་ཅི་འོང་གིས་གསབ་སྣོན་བྱས་ཡོད་པས། སོ་སོའི་གསུང་འབུམ་གང་ལ་མཚོན་ནའང་མིག་སྔ་ལྟར་ན་ད་ལྟའི་དཔེ་ཚོགས〉འདིར་འཁོད་པ་ཁོ་ན་ཁ་ཚང་ཤོས་དང་་་་་་རྒྱས་ཤོས་སུ་བརྩི་ཆོག་སྙམ།༣ གསུང་ཆོས་གོ་རིམ་སྒྲིག་སྟངས་སྐོར་ལ་སྔོན་གྱི་མ་ཕྱི་གང་་་ལེགས་ཤོས་སུ་སྣང་བ་དེའི་སྒྲིག་སྟངས་གཞིར་བཞག་གི་རྨང་གཞིའི་་སྟེང་གཅིག་འགྱུར་དང་དགོས་དབང་སོགས་ལ་གཞིགས་ཏེ་རྩོམ་་་་་་སྒྲིག་པ་ནས་ལས་བབས་ཀྱི་འགན་དབང་སྤྱད་དེ་འོས་འཚམ་གྱི་སྐྱར་སྒྲིག་དང་སླར་སྡེབ་ཀྱང་བྱས་ཡོད།༤ མ་ཕྱི་ཕལ་ཆེར་ལ་དཔེ་ཆོད་ཡང་ཡང་བགྱིས་ལ་ཚད་ལྡན་་་གྱི་པར་གཞི་མེད་པ་སོགས་ཀྱི་དབང་གིས་ཡི་གེ་མི་དག་ཅིང་། ཆད་ལྷག་ཤོར་བ། གོ་རིམ་འཆོལ་བ། མ་ཡིག་མི་གསལ་བ་སོགས་ཅུང་མང་བ་ལ་རང་བློས་ལྕིགས་པ་འཁྲུལ་མེད་དུ་སྙམ་པ་དག་ལེགས་་་་་་314

པར་བཅོས་ཤིང་དག་པར་བསྒྲིགས་་ལ། དོགས་གཞིར་མཐོང་བ་དུ་མ་ཞིག་གཟིགས་པ་ཡངས་ཤིང་དེ་ཕྱོགས་སུ་ནང་རྒྱུས་ཆེ་བའི་མཁས་པ་དུ་མར་དྲུང་བཅར་བཀའ་འདྲི་ཡང་ཡང་བྱས་ཏེ་དོགས་པ་ཆོད་་་པ་དག་དེ་བཞིན་དུ་བཅོས། རེ་ཞིག་ཁུངས་ལུང་མི་གསལ་ཞིང་དཔོག་པར་དཀའ་བ་རེ་ཟུང་འདུག་པ་ཕྱིས་ཀྱི་དཔྱད་གཞིར་ཟིན་་་་བྲིས་སུ་བགྱིས་ཐོག་འོལ་ཚོད་ཀྱིས་མ་བཅོས་ཤིང་དཔྱད་ཡམས་ལ་མ་འཇུས་པར་མ་ཕྱི་སོར་འཇོག་བྱས་ཤིང་། འགའ་ཞིག་ལ་ཡིན་ཤས་ཆེ་བར་འདོད་པའི་ཡི་གེ་དེ་ཟུར་གྱི་ཟླ་ཁྱིམ་དུ་བཀོད་ཡོད།༥ ཀློག་བདེ་བར་གཞིགས་ཏེ་གསུང་ཆོས་བྱེ་བྲག་པ་ཕལ་མོ་་་་ཆེར་མཛད་བྱང་སོགས་ལས་དྲས་ཏེ་ཁ་བྱང་བཀོད་ཅིང་། ས་བཅད་བླངས་ལ། ལྡེབ་བྱང་ཡང་བྱེ་བྲག་ཏུ་བཀོད་ཡོད།༦ བ་ཟུར་འདོགས་མིན་ལྟ་བུ་སོགས་ཡི་གེ་སྐོར་ཞིག་གི་་་་་་་་་་བཀོལ་སྟངས་ད་ལྟའི་དག་ཡིག་འགའ་ཞིག་དང་གཅིག་ཏུ་མཐུན་་་་་མིན་ཡོད་ཀྱང་མཁས་པ་ཚད་ལྡན་གྱི་ཕྱག་རྒྱུན་ལ་ཐར་ཆགས་སུ་་་་་་ཡོད་ཕྱིན་ཁུངས་ལུང་རེ་ཡོད་སྲིད་ལ་ཕྱིས་སུ་དག་ཡིག་ཞིབ་དཔྱོད་་་པ་དག་གི་དཔྱད་གཞིར་ཉེ་བར་མཁོ་ཡང་སྲིད་སྙམ་ནས་ཇི་བཞིན་་་སོར་འཇོག་བྱས། གཞན་ཡང་མ་ཡིག་ཏུ་སྐབས་འགར་མཁས་པ་གཞན་གྱི་གསུང་ཐུང་ངུ་ཙམ་རེ་ཡོངས་སུ་དྲངས་འདུག་པ་ཞིབ་པར་315

དཔྱད་ཚེ་གོང་འོག་གི་གསུང་གང་རུང་རེ་དེའི་ཟུར་རྒྱན་ནམ་གསལ་འདོན་ཅི་རིགས་སུ་སོང་བ་སོགས་འབྲེལ་ཤིན་ཏུ་ཆེ་བས་དགོས་་་་་་་དབང་ལ་གཞིགས་ནས་འདིར་ཡང་མ་ཡིག་ལྟར་བཀོད་པ་ལགས།བྱེ་བྲག་ད་རེབ་ཀྱི་དབུས་བཟའ་མཁའ་འགྲོ་ཀུན་བཟང་བདེ་་་་སྐྱོང་ཆོས་ཉིད་དབང་མོ་ཚང་གི་གསུང་ལ་མཚོན་ན་སྤྱིར་མཁས་གྲུབ་གཉིས་ལྡན་གྱི་སྐྱེས་བུ་ཆེན་པོ་དག་ལ་འབྱུང་བ་ཟབ་མོ་གཏེར་གྱི་་་་་རིགས་སུ་གཏོགས་པ་མང་ལ། རང་རྣམ་སོགས་གདུལ་བྱའི་དབང་གིས་ཡུལ་མི་རང་བཞིན་པས་གོ་སླ་བ་འབེལ་རྩོམ་གྱི་ཉམས་ལྡན་དུ་་བྱས་པ་ངོ་མཚར་བ་ཡོད་ཅིང་། ལོ་རྒྱུས་དང་སྐད་ཡིག་སོགས་དཔྱོད་པའི་དཔྱད་གཞིའི་རིན་ཐང་ལེགས་པོ་ཡོད་པར་སྣང་ལ།སྒོས་སུ་བོད་ན་བྱུང་བ་དཀོན་པ་བུད་མེད་རིགས་ཀྱི་གསུང་དུ་་་་་་་་་གཏོགས་ཤིང་། གང་ལའང་ཐུན་མིན་སྒེར་ཁྱད་གཞན་དང་མི་འདྲ་བ་བལྟས་པ་ཙམ་གྱིས་ལྷག་གེར་གསལ་བར་བརྟེན་གཅེས་ཐང་ཆེན་་པོས་སྲུང་ཞིང་བསྲེལ་ལ་སྤེལ་བར་བྱ་བའི་འོས་སུ་ཆེ་བར་གོ། དེའི་ཕྱིར་རྒྱལ་ཁབ་ཕྱི་ནང་གི་ཀློག་པ་པོ་དང་དད་ལྡན་དོན་གཉེར་བ་་་་་མང་པོས་འཚོལ་སྡུད་སྲུང་ཉར་གྱི་ངལ་བ་མང་དུ་མཛད་པ་ལས་་་་་་ངེད་ཅག་གིས་པོད་དྲུག་ཙམ་ལག་སོན་བྱུང་བ་འདིར་ཡོངས་སུ་པར་བསྐྲུན་བྱས་པ་ལགས་ལ། དེ་ཡང་མ་ཕྱི་གཙོ་བོ༧མཁས་བཙུན་3།6

བཟང་པོའི་བདག་ཉིད་ཆེན་པོ་མཆོག་སྤྲུལ་ཐུབ་བསྟན་ཉི་མ་མཆོག་་གི་བཞེད་དོན་ཇི་བཞིན་གངས་ལྗོངས་རིག་གནས་ཤུལ་བཞག་སྐྱོབ་་་སྤེལ་གྱི་ལས་ལ་མཛད་པ་དང་ལྷག་བསམ་གཅིག་ཏུ་དགེ་བ་མཁས་་་པའི་དབང་པོ་རྒན་བཀྲ་ཤིས་ལགས་ཀྱི་ཕྱག་བརྒྱུད་དེ་ཐོབ་པ་ཡིན་་་པས་ངེད་ལས་ཁུངས་ནས་འདིར་ཆེད་དུ་བཀའ་དྲིན་ཞུ་བ་ཡིན་ལ།གཞན་མཆོག་སྤྲུལ་རིན་པོ་ཆེ་ཆོས་དབྱིངས་རྣམ་རྒྱལ་ལགས་ནས་་་་་གསུང་ཆོས་འདི་ཉིད་དག་སྒྲིག་པར་སྐྲུན་གྱི་ལས་ལ་ཐུགས་ཁུར་་་་་་་མཛད་ཅིང་ཨ་སྒོར་སྟོང་ཕྲག་ཏུ་སོན་པས་རོགས་སྐྱོར་གནང་བ་དེས་ཀྱང་ང་ཚོར་རྟིང་སྐུལ་མི་ཆུང་བས་འདིར་ཁོང་ལའང་བཀའ་དྲིན་ཆེ་ཞུ་།་ གསལ་བཤད་དུ་ཞུ་དགོས་པ་ཞིག་ལ་གསུང་ཆོས་འདིའི་མ་ཕྱི་ལས་རང་རྣམ་དང་། རྫོགས་པ་ཆེན་པོ་མ་བསྒོམ་སངས་རྒྱས་ཀྱི་ཟིན་བྲིས་ལས་གཞན་རྣམས་སྔོན་གྱི་མ་དཔེར་པོད་རྟགས་དང་བཅས་པུ་་སྟེ་ཀ་བཞི་རུ་ཕྱེས་འདུག་པ་ལ་ཐུན་མིན་གྱི་དགོས་པ་མཆིས་པར་་་་་སྙམ་ནས་ཆོས་ཚན་གྱི་གོ་རིམ་ཕྲན་བུ་ཚུན་ཆད་ཇི་བཞིན་སོར་་་་་་་་་འཇོག་བྱས་པ་ལས་འདིར་སླར་སྒྲིག་གི་ངལ་བ་ཅི་ཡང་བྱས་མེད།རང་རྣམ་གྱི་མ་ཡིག་ཕལ་མོ་ཆེ་དགོས་དབང་གིས་ཡུལ་མི་རང་་་་་་་་་བཞིན་པའི་སྐད་དུ་མཛད་པ་ལ་རྗོད་སྟངས་དང་ཐ་སྙད་ཁ་ཤས་ད་་ལྟ་ཡུལ་ཕྱོགས་འགའ་རེས་གོ་དཀའ་བར་དོགས་ནས་དེའི་ཟུར་གྱི་ཟླ་317

ཁྱིམ་དུ་སྒྲིག་པ་པོའི་མཆན་ཆེད་དུ་བཏབ་ཡོད།མཚམས་འདིར་སླེབས་ཚེ་ང་ཚོས་ཅིས་ཀྱང་དྲན་ཡུལ་དུ་བསླང་་བར་འོས་པ་ནི་དཔེ་ཚོགས〉འདི་ཉིད་ལ་ཐོག་མཐའ་གང་རུང་དུ་་་ཐུགས་ཁུར་རྒྱབ་སྐྱོར་ཁྱད་དུ་གནང་ཞིང་འདི་ཉིད་ཀྱི་ཆེད་དུ་སྐུ་་་་་་ཚེགས་འོ་བརྒྱལ་མཛད་པའི་འབྲེལ་ཡོད་འགོ་ཁྲིད་དང་མཁས་་་་་་་་་དབང་བློ་མཐུན་གྱི་ཚོགས་དག་ཡིན་ཏེ། ཁོང་ཅག་རྣམ་པའི་རྒྱབ་སྐྱོར་རོགས་རམ་དང་བྲལ་ཕྱིན་དཔེ་ཚོགས〉འདི་ཉིད་ཀློག་པ་པོ་་་་དག་གི་སྤྱན་ལམ་དུ་གཟིགས་མོར་སྤྲོ་བའི་དེ་རིང་གི་སྐལ་བ་བཟང་་པོ་འདི་ཉིད་ཉམས་པར་འགྱུར་བས། ང་ཚོས་ཁོང་རྣམ་པར་ལྷག་བསམ་དག་པས་བཀའ་དྲིན་ཞུ་བ་ལགས། ལྷག་པར་དུ་དཔེ་ཚོགས〉འདི་ཉིད་འཚོལ་སྡུད་དང་། དག་སྒྲིག པར་སྐྲུན་སོགས་གང་ཅིའི་ཐད་ཐུགས་ཁུར་དང་ཕྱག་སྟོན་བླ་ལྷག་གནང་ཞིང་།གནད་དོན་དུ་མའི་འགག་མདོར་གྱུར་བ་པར་སྐྲུན་མ་དངུལ་གྱི་་་་་་་མཐུན་རྐྱེན་སྦྱོར་བའི་ཆ་ནས་བཀའ་དྲིན་ཁྱད་དུ་ཐོན་ཅིང་མཛད་་་་རྗེས་ཀུན་ལས་ལྷག་པ་ནི་ཁུལ་ཨུའི་ཧྲུའུ་ཅི་གཞོན་པ་ཁུལ་གནའ་་་་་་རྩོམ་དཔེ་ཚོགས་འཚོལ་སྡུད་དག་སྒྲིག་པར་སྐྲུན་འགོ་ཁྲིད་ཚན་ཆུང་་གི་ཚན་གཙོ་སྐུ་ཞབས་པད་མ་རྣམ་རྒྱལ་ལགས་ཡིན་པས་རང་རེ་་་་་་འབྲེལ་ཡོད་མི་རབས་སྔ་ཕྱི་ཀུན་ནས་ཁོང་གི་བཀའ་དྲིན་ཡིད་ལ་་་་་་318

འཆང་ཞིང་རྗེས་སུ་དྲན་པར་འོས་ཞེས་འདི་གར་ཆེད་དུ་གསལ་་་་་་་འདེབས་ཞུས་པ་ལགས། དེ་བཞིན་རྫོང་གཙོ་སྨུག་ལོ་ལགས་ནས་ཀྱང་ས་གནས་མི་རིགས་རིག་གནས་ཕྱོགས་དགོངས་ཀློང་ཡངས་ལ་་་སྤྱོད་པ་མཛངས་པའི་བཀའ་དྲིན་བསྩལ་བ་མཛད་པ་དགེ་བའི་ཕྱག་་རྗེས་སུ་ཆེ།གཞན་ཡང་ཟི་ཁྲོན་མི་རིགས་དཔེ་སྐྲུན་ཁང་བོད་ཡིག་རྩོམ་སྒྲིག་ཁང་ནས་ང་ཚོར་ཕྱོགས་གང་ཅིའི་ཐད་བླ་ན་མེད་པའི་མཐུན་རྐྱེན་་་བསྐྲུན་ཅིང་མི་རིགས་རིག་གནས་ལ་གཅིག་ཏུ་བརྩེ་བའི་ལྷག་བསམ་་དཀར་པོས་ཕྱོགས་དུ་མ་ནས་དམིགས་བསལ་ཆེན་པོའི་མཛད་པ་་་་་བསྐྱངས་པས་དངོས་གནས་བཀའ་དྲིན་ཆེ་ཞུ། ལྔ་རིག་མཁས་པའི་དབང་པོ་བཤེས་གཉེན་ཆེན་པོ་ངག་དབང་བདེ་ལེགས་རབ་རྒྱས་་་་་ནས་དཔེ་ཚོཊ〉འདི་ལ་ཐུགས་ཁུར་སྐུ་ཚེགས་ཀྱི་མཛད་པ་བཞེས་་་་ཤིང་་།་ གསུང་ཆོས་སམ་མཛད་པ་པོ་སོ་སོ་ལ་འབྲེལ་ཡོད་ཀྱི་དགོན་སྡེ་བླ་སྤྲུལ་རྣམ་པས་རང་ངོས་ཀྱི་མཐུན་རྐྱེན་སྦྱར་བའང་རང་རེ་་་་་་ཀློག་པ་པོ་དང་བཅས་པས་ཡིད་ལ་བསྲེལ་བར་འོས་པ་ཉིད་དོ། །མཇུག་མཐར་ཆེད་དུ་ཞུ་བྱ་ནི། ང་ཚོར་གནའ་རྩོམ་རྩོམ་སྒྲིག་པར་སྐྲུན་གྱི་ཉམས་མྱོང་ཞན་ཅིང་། དག་སྒྲིག་པར་ཞུ་བྱེད་པའི་ཆུ་ཚད་དམའ་ལ། དུས་ཚོད་ཀྱིས་གཏུག་ཅིང་ལས་བྲེལ་ཆེ་བ་སོགས་319

ཀྱི་རྐྱེན་གྱིས་དཔེ་ཚོགས་ལ་ནོར་འགལ་གྱི་ཆ་ཡོད་ངེས་ཡིན་པས།རྒྱ་ཆེའི་གཟིགས་པ་པོ་རྣམ་པར་ཐུགས་དཀྲུགས་དྭངས་ཞུ་དང་་་་་་་་འབྲེལ་ཕྱི་ཕྱིར་སྨན་པའི་ཡོ་བཅོས་དགོངས་འཆར་ལའང་བསྲི་བ་་་་་མེད་པར་འཚལ། །ཞེས་མགོ་ལོག་ཁུལ་གནའ་རྩོམ་བྱ་བའི་གཞུང་ལས་ཁང་ནས།༢༠༠༣ལོའི་ཟླ༡༠ཚེས༨ལ། ་320

མདུན་ཤོག་འཆར་འགོད་པ། སྐརྨ་ཚེ་རིང་་།དབུས་བཟའ་མཁ༼འ་འ༷྅༽་ག༽སུང་འབུམ།པོད་དྲུག་པ།མགོ་ལོག་ཁུལ་གནའ་རྩོམ་བྱ་བའི་འགོ་ཁྲིད་ཚན་ཆུང་གཞུང་ལས་ཁང་གིས་བསྡུ་སྒྲིག་བྱས།སི་ཁྲོན་དཔེ་སྐྲུན་ཚོགས་པ།སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་ཀུང་སིས་དཔར།༢༠༠༩ལོའི་ཟླ༡པོར་པར་གཞི་དང་པོ་བསྒྲིགས།༢༠༠༩ལོའི་ཟླ༡པོར་པར་ཐེངས་དང་པོ་དཔར། ་པར་གྲངས། ༠༠༠༡འཛི༢༠༠༠དུཔེ་རྟག༷) 1580 978—7—5409—3783—6པད་དྲུག་པ་ལ་ལྷ།ར། ༡༥༠་ ༠༠

དཔེ་ཛིན་བྱ་བའི་འགོ་ཁྲིད་ཚན་ཆུང་གི་མིང་ཐོ།ཚན་གཙོ། པད་མ་རྣམ་རྒྱལ།ཚན་གཅོ་གཞོན་པ། བྱིས་ཚེ་རིང་། དཀོན་མཆོགསྐལ་བཟང་ཚེ་རིང་། བསྟན་ཆོས། འཇིགས་མེད།གཅེས་མ། ཀླུ་སྐྱབས། ནོར་སྡེ།ཁོངས་མི(མིང་རིམ་བོད་ཡིག་ཀ་མད་ལྟར་བསྒྲིགས་པ)དཀོན་མཆོག སྐལ་བཟང་ཚེ་རིང་། ཀླུ་སྐྱབས།དགེ་ལེགས། མགོན་ལྷ། གཅེས་མ།འཇུ་སྐལ་བཟང་། འཇིགས་མེད། བསྟན་ཆོས།ཐུབ་བཟང་། དུང་གཅེས། ནོར་སྡེ།པད་མ་རྣམ་རྒྱལ། བྱིས་ཚེ་རིང་།

3

ཚེ་